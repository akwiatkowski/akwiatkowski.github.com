---
layout:                 post
title:                  "Zachód słońca w Dusznie"
subtitle:               "dzięki frontowi atmosferycznemu Polska dostała białe święta i prawdziwą zimę, to był ostatni dzień zimna"
desc:                   "Na taką pogodę jaka była w Święta w 2021 czekałem od dawna. Niestety ten czas to moment spędzania czasu z rodziną dlatego nie mogłem wyruszyć w teren. Mając jeszcze dzień wolnego w poniedziałek ruszyłem na spacer na znany punkt widokowy."
keywords:               [wydartowo, zima, zachód słońca, punkt widokowy duszno, duszno]
date:                   2021-12-27 18:00:00
finished_at:            2022-01-05 19:00:00
author:                 "Aleksander Kwiatkowski"
categories:             trip
image_filename:         2021_12_27__15_10_PC273133.jpg
image_position:         50% 30%
tags:                   [photo, hike, winter, main, best]
towns:                  [wielkopolskie, kujawsko_pomorskie, trzemeszno, mogilno]

coords:                 [{"route": [], "type": "hike"}]
coords_file:            "2021-12-27-zachod-slonca-w-dusznie.json"
coords_type:            "hike"
map_zooms:              14
distance:               10
time_spent:             4
elevation:              83
temperature:            -8


pois:
#  - lat: 54.45911
#    lon: 18.56281
#    name: POI
#    type: todo / visited

strava: 6436561512

---

{% photo_header "Zima w Dusznie","tag:sunrise,tag:winter,tag:best,tag:good" %}

[wiki-izdby]: https://pl.wikipedia.org/wiki/Izdby
[wiki-wydartowo]: https://pl.wikipedia.org/wiki/Wydartowo
[wiki-dolnoslaskie]: https://pl.wikipedia.org/wiki/Wojew%C3%B3dztwo_dolno%C5%9Bl%C4%85skie
[wiki-duszno]: https://pl.wikipedia.org/wiki/Duszno
[wiki-mogilno]: https://pl.wikipedia.org/wiki/Mogilno
[wiki-poznan]: https://pl.wikipedia.org/wiki/Pozna%C5%84

[suncals]: https://www.suncalc.org/#/52.5679,17.5072,7/2021.12.27/17:35/1/3

## Wstęp

Tym razem specjalne warunki pogodowe pojawiły się w okolicy świąt Bożego Narodzenia.
Utrudniło mi to idealne wykorzystanie takiej okazji, jednak mając jeszcze wolne
w poniedziałek postanowiłem wyruszyć na spacer.

{% photo "2021_12_27__12_29_DSC04141.jpg","Okolice Imielenka","tag:winter" %}

## Szczegóły

{% photo "2021_12_27__12_37_DSC04237.jpg","Okolice Gniezna","tag:winter" %}

Byłem zbyt zmęczony aby wstać rano i ruszyć na wschód słońca, chociaż jak teraz o
tym myślę, to wydaje mi się, że powinienem tego dnia "pójść na całość"
bo nie wiem kiedy okazja się powtórzy.

{% photo "2021_12_27__12_47_DSC04330.jpg","Jezioro Wierzbiczańskie","tag:winter" %}

Ruszyłem pociągiem regionalnym chwilę przed 12-tą. Chciałem dojechać do
[Wydartowa][wiki-wydartowo] a dalej przejść się 4km spacerkiem na punkt widokowy,
z którego miał bym robić zdjęcia.

{% photo "2021_12_27__12_57_DSC04405.jpg","Okolica Cytrynowa obok Trzemeszna","tag:winter" %}

Oprócz zdjęcia, na które poluje od ponad kilku lat, chciałem tutaj opisać
jak "wygląda" zachód słońca, w zależności od wysokości słońca nad
horyzontem.

{% photo "2021_12_27__13_07_PC272962.jpg","Zimowe Wydartowo" %}

Zrobiłem kilka zdjęć z pociągu aby zachować sobie wspomnienie - jak tu kiedyś
zimą wyglądało.

{% photo "2021_12_27__13_20_PC272981.jpg","Szron po wczorajszej chłodnej nocy kiedy temperatura dochodziła do -16C","tag:winter" %}

Wysiadłem i ruszyłem drogą w kierunku północnym. Czułem że jest stosunkowo
ciepło gdyż mogłem mieć rozpiętą kurtkę puchową.

{% photo "2021_12_27__13_27_PC272996.jpg","Obniżenie terenu wzdłuż cieku wodnego","tag:good,tag:winter" %}

Droga do miejscowości [Izdby][wiki-izdby] była wyraźnie słabiej odśnieżona
niż ta do centrum [Wydartowa][wiki-wydartowo].

{% photo "2021_12_27__13_31_PC273003.jpg","Polne ślady","tag:winter" %}

Czułem się zupełnie inaczej. Główną przyczyną była zima, ale taka prawdziwa!
W wyniku zmiany klimatu takie coś jest teraz rzadkością i przypomniałem
sobie, jak ładnie może być gdy pojawi się trochę śniegu.

{% photo "2021_12_27__13_36_PC273010.jpg","Zabudowania na pagórkach","tag:good,tag:winter" %}

Drugim powodem był spokój i ciekawość terenu. Chodziłem po okolicy bliskiej
stronom gdzie się wychowałem, a są tutaj nawet wyraźne pagórki.

{% photo "2021_12_27__13_40_PC273017.jpg","Płaskie zimowe pole" %}

Dotarłem do centrum [Izdby][wiki-izdby] i skojarzyło mi się z
województwem [dolnośląskim][wiki-dolnoslaskie] gdyż tam spacerowałem przez
zaśnieżone wioski. Dopiero teraz rozumiem, że taki krajobraz w niższej części
Polski był dla mnie czymś bardzo rzadkim.

{% photo "2021_12_27__13_47_PC273025.jpg","Zimowa droga","tag:winter" %}

Skręciłem na zachód drogą gruntową którą kierowałem się do
[Duszna][wiki-duszno].

{% photo "2021_12_27__14_15_DSC04508.jpg","Początek zachodu słońca","tag:winter" %}

Zbliżałem się do wieży widokowej. Zastanawiałem się czy kogoś spotkam, czy będzie
tutaj tłum fotografów korzystających z ostatnich, idealnych warunków pogodowych.

{% photo "2021_12_27__14_18_PC273066.jpg","W prawo do wieży widokowej, lewo do Wydartowa" %}

Planowałem rozładować się na wieży i robić zdjęcia w taki sposób, aby określić
kiedy jest najciekawsza barwa światła do zdjęć.

{% photo "2021_12_27__14_40_PC273103.jpg","Sople","tag:macro" %}

Około 14:30 słońce było 6.3&deg; nad horyzontem. Kolory były już żółtawe jednak
w wyniku "małego oszustwa" udało mi się zmienić barwę światła w stronę czerwieni.

Na wieży nie spotkałem nikogo. Chwilę przed tym gdy dotarłem były jakieś osoby,
a później gdy opuszczałem to miejsce. Osoby te dotarły dwoma samochodami.

{% photo "2021_12_27__14_33_PC273090.jpg","Zachód słońca w Dusznie - 6.3&deg nad horyzontem","tag:good" %}

Cieni na pofalowanym terenie było jeszcze stosunkowo niewiele. Możliwe, że
gdybym był na wschodzie słońca, to słońce ładniej by oświetlało śnieg.

{% photo "2021_12_27__14_42_PC273110.jpg","Okoliczne zabudowania w kierunku północnym - 5.6&deg nad horyzontem","tag:countryside" %}

Przewidywałem, że im później tym słońce będzie miało ładniejszą barwę. Nie
pomyślałem o tym, że pojawiało się coraz więcej cieni.

{% photo "2021_12_27__15_05_PC273126.jpg","Okolice Padniewa - 3.4&deg nad horyzontem" %}

Im bardziej słońce chowało się w stronę horyzontu tym mniej ono oświetlało ziemię.
Zastanawiałem się gdzie jest ten optymalny punkt najlepszego nasycenia barwami.

{% photo "2021_12_27__15_10_PC273133.jpg","Zachód słońca w Dusznie - 3&deg nad horyzontem","tag:good,tag:sunrise,tag:winter" %}

Gdy słońce dotarło do 2&deg nad horyzontem to już ono bardzo mało oświetlało leżącego śniegu .
Wniosek jest taki - idealnie czerwony śnieg można zobaczyć tylko w określonym terenie w rejonie górskim.
I znaleźć takie miejsce nie jest łatwo.

{% photo "2021_12_27__15_20_PC273145.jpg","Okolice Wydartowa - 2&deg nad horyzontem","tag:sunrise,tag:good" %}

W tym momencie tylko dachy były oświetlane. Krajobraz przechodził z czerwieni
w fiolet, która również jest piękna.

{% photo "2021_12_27__15_25_PC273152.jpg","Tuż przed schowaniem się słońca - 1.4&deg nad horyzontem","tag:good,tag:sunrise" %}

Będąc na wieży zauważyłem, że mój telefon ma 35% baterii. Schowałem go do kurtki
puchowej do (niby) "ciepłej kieszeni". Po jakimś czasie zobaczyłem, że stan
baterii spadł do 15%. Dałem znać że mam problemy z baterią i wracałem do stacji
w [Wydartowie][wiki-wydartowo].

{% photo "2021_12_27__15_27_PC273155.jpg","Zimowa ścieżka - 1.2&deg nad horyzontem" %}

Miałem do wyboru dwa połączenia powrotne połączenia: o 16:04 i 17:40. Ten pierwszy się
spóźnił kilka minut ale i tak bym na niego nie zdążył, gdyż wolałem robić
zdjęcia.

{% photo "2021_12_27__15_35_PC273166.jpg","Drewno w lesie - 0.4&deg nad horyzontem","tag:good,tag:winter" %}

Stado saren mnie dodatkowo opóźniło. Postanowiłem po spotkaniu z nimi nie
spieszyć się i trochę eksplorować.

{% photo "2021_12_27__15_42_PC273177.jpg","Sarny na polu - 0.2&deg pod horyzontem","tag:wildlife" %}

Wróciłem do wsi [Izdby][wiki-izdby] gdzie ruszyłem chwilę na północ. Teraz
gdy patrzę na mapę to widzę, że droga gruntowa prowadzi do [Mogilna][wiki-mogilno].
W przyszłe wakacje muszę tutaj rowerem przyjechać.

{% photo "2021_12_27__15_46_PC273207.jpg","Pasażerowie samolotu mają piękny widok - 0.7&deg pod horyzontem","tag:good" %}

Ogólnie dzisiejszy dzień mnie zaskoczył: że mamy takie ciekawe okolice blisko
[Mogilna][wiki-mogilno] oraz, że zimą wszystko jest inne. Czułem się jakbym
był na innym świecie. Wszystko było takie ładniejsze, czystsze, ciekawsze.

{% photo "2021_12_27__15_52_PC273215.jpg","Wieczorne warstwy pól - 1.4&deg pod horyzontem","tag:countryside,tag:winter" %}

Wracałem teraz do [Wydartowa][wiki-wydartowo]. Nie chciałem być zbyt wcześnie i czekać godzinę
za pociągiem ale jednocześnie robiło się już zimno, a ja nie chciałem
wyciągać i ustawiać aparatu na statywie.

{% photo "2021_12_27__16_03_PC273228.jpg","Figurka na rozdrożu" %}

Zdjęcia z kierunku zachodzącego słońca, gdzie było tylko widać łunę, bardzo mi
się podobały. Chciałem odkręcić filtr polaryzacyjny z Olympusa 12-100/4 jednak
nie byłem w stanie - on tymczasowo przymarzł.

{% photo "2021_12_27__16_06_PC273232.jpg","Łuna zachodzącego słońca - 3.6&deg pod horyzontem" %}

Dotarłem na stację kolejową. Próbowałem rozgrzać komórkę i ją włączyć ale
po animacji początkowej się wyłączała. Postanowiłem przejechać
jedną stację do [Mogilna][wiki-mogilno] i tam wracać pierwszym dostępnym
pociągiem - mógł jechać jakiś pociąg IC wcześniej niż osobowy
z [Wydartowa][wiki-wydartowo]. Okazało się, że nic takiego nie było.

{% photo "2021_12_27__16_13_PC273238.jpg","Wieczór w Izdbach" %}

Wszedłem do pociągu osobowego i po zapytaniu się o odjazd zauważyłem, że
konduktorka ma ładowarkę. Udało mi się skorzystać z ładowarki za to tej Pani
bardzo dziękuję. Kilka minut ładowania, ciepło i miałem już prawie 60% baterii.

{% photo "2021_12_27__16_27_PC273255.jpg","Kontury zachodzącego słońca - 6.6&deg pod horyzontem","tag:good" %}

Wróciłem do [Poznania][wiki-poznan] przed 19-tą. Byłem stosunkowo zmęczony.
Co ciekawe, było mi mniej zimno czekając za pociągiem przy -10C niż gdy wysiadłem
w [Poznaniu][wiki-poznan].

{% photo "2021_12_27__16_45_PC273284.jpg","Stacja w Wydartowie wieczorem" %}

To był wyjątkowy dzień dla mnie.
