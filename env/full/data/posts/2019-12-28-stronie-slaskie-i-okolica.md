---
layout:                 post
title:                  "Stronie Śląskie i okolica"
subtitle:               "dojazd, krótki spacer i dotarcie do schroniska na Śnieżniku następnego dnia"
desc:                   "Aby dostać się na Śnieżnik musielibyśmy jechać nocnym pociągiem. Wolałem w takim razie dokupić jeden nocleg i zwiedzić kolejne podsudeckie miasteczko."
keywords:               [stronie śląskie, sudety, zima, śnieżnik, kletno, stara morawa]
date:                   2019-12-28 12:00:00
finished_at:            2020-09-18 14:00:00
author:                 "Aleksander Kwiatkowski"
categories:             trip
image_filename:         2019_12_29__11_27__C291981.jpg
image_position:         50% 60%
tags:                   [hike, main]
towns:                  [dolnoslaskie, stronie_slaskie]

coords:                 [{"route": [[50.29740,16.87356], [50.26888,16.88094], [50.26317,16.87613], [50.25011,16.85055], [50.20849,16.83193]], "type": "hike"}]
coords_file:            "2019-12-28-stronie-slaskie-i-okolica.json"
coords_type:            "hike"
map_zooms:              13
distance:               19 # 5 + 14
time_spent:             10 # 3 + 7
elevation:              820 # 51 + 769
temperature:            -2


pois:
#  - lat: 54.45911
#    lon: 18.56281
#    name: POI

---

[wiki-snieznik-schronisko]: https://pl.wikipedia.org/wiki/Schronisko_PTTK_%E2%80%9ENa_%C5%9Anie%C5%BCniku%E2%80%9D
[wiki-snieznik]: https://pl.wikipedia.org/wiki/%C5%9Anie%C5%BCnik_(g%C3%B3ra)
[wiki-miedzygorze]: https://pl.wikipedia.org/wiki/Mi%C4%99dzyg%C3%B3rze_(wojew%C3%B3dztwo_dolno%C5%9Bl%C4%85skie)
[wiki-stronie-slaskie]: https://pl.wikipedia.org/wiki/Stronie_%C5%9Al%C4%85skie
[wiki-poznan]: https://pl.wikipedia.org/wiki/Pozna%C5%84
[wiki-wroclaw]: https://pl.wikipedia.org/wiki/Wroc%C5%82aw
[wiki-kletno]: https://pl.wikipedia.org/wiki/Kletno
[wiki-stara-morawka]: https://pl.wikipedia.org/wiki/Stara_Morawa
[wiki-jaskinia-niedzwiedzia]: https://pl.wikipedia.org/wiki/Jaskinia_Nied%C5%BAwiedzia_(Sudety)

## Wstęp

Szukałem ciekawego miejsca na Sylwester w górach. Preferowałbym jakieś schronisko
niż nocleg w dolinie, gdyż to właśnie w schronisku jest "lepszy klimat" oraz miałbym
więcej okazji na zdjęcia.

Jedną z dostępnych opcji było [Schronisko na Śnieżniku][wiki-snieznik-schronisko]
i była to ciekawa opcja. Schronisko to położone jest wysoko więc miałbym większą
szansę na śnieżny krajobraz. Będąc tam aż 4 dni miałbym dużo okazji na wejście
na szczyt na wschód lub zachód słońca.

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/2977921635/embed/cd34a44a84a825cf8ad66d3ec5f731483782308e'></iframe>

## Szczegóły

Niestety w okolicy [Śnieżnika][wiki-snieznik]
jest ograniczona ilość szlaków. Jeżeli chciałbym przejść jakieś ciekawe
pętle to musiałby wybrać szlak co najmniej 3-godzinny. Trzy godzinny szlak
w lecie to nie dużo ale zimą może być różnie, a szczerze mówiąc nie chciałem
się męczyć. Chciałem odpocząć, poobcować z zimową przyrodą i powdychać czystego powietrza.

{% photo "2019_12_28__15_50__C281669.jpg","Stronie Śląskie" %}

Gdy chce się dotrzeć do [schroniska][wiki-snieznik-schronisko] korzystając z transportu
publicznego i być przed zachodem słońca, to nie jest to takie łatwe. Bym musiał
pojechać nocnym pociągiem a to (z wiekiem) staram się ograniczać.

{% photo "2019_12_28__16_56__C281710.jpg","Sudecka, depresyjna zima" %}

Początkowo chciałem załatwić nocleg w
[Międzygórzu][wiki-miedzygorze] jednak się spóźniłem kilka dni i już nie było
dostępnych sensownych opcji. Wybrałem
nocleg w [Stroniu Śląskim][wiki-stronie-slaskie] do którego można dojechać
autobusem i to chyba nawet łatwiej niż do [Międzygórza][wiki-miedzygorze].

### Wieczór w Stroniu Śląskim

Ruszyliśmy pociągiem około 9:20 z [Poznania][wiki-poznan]. We
[Wrocławiu][wiki-wroclaw] przesiedliśmy się na autobus o 11:30, a trochę
po 14-tej wysiedliśmy w [Stroniu Śląskim][wiki-stronie-slaskie].

{% photo "2019_12_28__18_11__C281743.jpg","Stronie Śląskie nocą" %}

Z tego co się dowiedzieliśmy to dopiero dzień (lub dwa dni) wcześniej spadł śnieg.
Ta zima była dziwna - sucha i ciepła.

{% photo "2019_12_28__18_32__C281765.jpg","Osiedle w Stroniu Śląskim" %}

Oprócz wyjścia na obiad i lekkich zakupów przed jutrzejszym dniem niewiele
zrobiliśmy.

{% photo "2019_12_28__18_43__C281779.jpg","Oświetlenie wyciągów narciarskich" %}

Następnego dnia czekał na nas spacer, trochę solidny ale nic czego nie robiłem już
wcześniej.

### Dotarcie do schroniska

Postanowiliśmy do [schroniska][wiki-snieznik-schronisko] dostać się pieszo
bez podjazdu do [Kletna][wiki-kletno].

{% photo "2019_12_29__10_04__C291825.jpg","Osiedle przy ulicy Sudeckiej" %}

Przeszliśmy przez osiedle bloków na ulicę Sudecką, którą dotarliśmy do
faktycznego centrum [Stronia Śląskiego][wiki-stronie-slaskie], a następnie
kierowaliśmy się ulicą Sportową.

{% photo "2019_12_29__10_14__C291842.jpg","Kaplica pw. Zmartwychwstania Pańskiego" %}

Po tej trasie oczekiwałem delikatnie pofalowanych pól i częściowo teren właśnie taki był.
Częściowo, bo tereny leśne były bardzo blisko i to miejsce nie byłoby dobre
do zdjęć, o których myślę od dłuższego czasu.

{% photo "2019_12_29__10_26_DSC05161.jpg","Południowa część Stronia Śląskiego" %}

Kierowaliśmy się na południe do [Starej Morawki][wiki-stara-morawka].

{% photo "2019_12_29__10_28_DSC05167.jpg","Rzeka Morawka" %}

Krajobraz był lekko zimowy. Przypominał wycieczkę w dolinach
[Gór Kamiennych]({% post_url 2012-12-10-na-lesista-wielka %})
chociaż wtedy wyraźnie było więcej śniegu.

{% photo "2019_12_29__10_45_DSC05213.jpg","Warstwy lasu" %}

Straszne jest dla mnie to, jak zima odchodzi z naszego krajobrazu.

{% photo "2019_12_29__10_49_DSC05221.jpg","Wieża widokowa na zbiorniku Stara Morawa" %}

Przeszliśmy obok zbiornika Stara Morawa. Jego głównym celem jest chyba rekreacja.

{% photo "2019_12_29__11_01__C291871.jpg","Drewniana chata" %}

Powoli podchodząc widziałem trochę więcej śniegu. Raczej nie dlatego że
byliśmy jakoś istotnie wyżej ale dlatego, że widzieliśmy wyższe partie gór.

{% photo "2019_12_29__11_09__C291898.jpg","Zimowa aura" %}

Zaczęły podobać mi się pewne szczegóły w okolicy - jakieś chaty gdzieś
na skraju lasu. Mogłem zrobić kilka fajnych zdjęć, które są tak jakby małym oszustwem.

{% photo "2019_12_29__11_10__C291906.jpg","Samotna chata" %}

Powoli zbliżaliśmy się do [Kletna][wiki-kletno], które miało być
ostatnią miejscowością na naszej dzisiejszej trasie.

{% photo "2019_12_29__11_15__C291931.jpg","Widok na wieś Bolesławów" %}

Chcieliśmy znaleźć coś do jedzenia tutaj gdyż kolejnym miejscem, gdzie można
by coś zjeść, było [schronisko][wiki-snieznik-schronisko].

{% photo "2019_12_29__11_25__C291975.jpg","Ośnieżone budynki Kletna" %}

Droga w [Kletnie][wiki-kletno] już była wyraźnie bardziej pokryta śniegiem gdyż byliśmy
kilkadziesiąt metrów wyżej.

{% photo "2019_12_29__11_25__C291976.jpg","Ośnieżone droga w Kletnie" %}

Okazało się, że jest tutaj miejsce gdzie można zjeść i to zjeść całkiem dobrze.
Odwiedziliśmy agroturystykę "Nad Stawami" obok której kręcił się kot.
Nie mogłem nie zrobić mu zdjęcia.

{% photo "2019_12_29__12_51__C292016.jpg","Kot w agroturystyce","tag:cat" %}

Na tym wyjeździe byłem ograniczony ilością sprzętu fotograficznego. W końcu wszystko
musiałem wnieść na swoich plecach, dlatego musiałem się ograniczać. Do
Olympusa zabrałem 12-100/4 oraz 25/1.2 i właśnie zdjęcia kota wykonałem tym pierwszym
obiektywem.

{% photo "2019_12_29__12_53__C292047.jpg","Kot na śniegu","tag:cat" %}

Kierowaliśmy się dalej ścieżką, którą mniej więcej już znałem.
W końcu byłem tutaj [rok temu]({% post_url 2018-12-30-warstwy-zimy-pod-snieznikiem %}).

{% photo "2019_12_29__13_04__C292126.jpg","Kropelki młyna wodnego" %}

Okolica była w mojej ocenie dosyć "zaspana". Nie widziałem za bardzo aby ludzie się
kręcili w rejonie swoich domów.

{% photo "2019_12_29__13_11__C292234.jpg","Młyn wodny" %}

Chociaż z drugiej strony widzieliśmy turystów idących w stronę
[Śnieżnika][wiki-snieznik]. Nie pamiętam w tym momencie czy budynek
[Jaskini Niedźwiedzia][wiki-jaskinia-niedzwiedzia] był otwarty.

{% photo "2019_12_29__13_18__C292249.jpg","Dom w Kletnie" %}

Zaczęliśmy stopniowo podchodzić wiedząc, że to oznacza koniec cywilizacji
przez kilka dni - żadnych nowych sklepów, jedzenie tylko w schronisku.

{% photo "2019_12_29__13_36__C292277.jpg","Ośnieżona droga" %}

Wydawało mi się, że śniegu jest trochę mniej, chociaż patrząc na zdjęcia
trudno to obiektywnie stwierdzić mi. W tym momencie to było zauważalne ale nie jakoś
istotnie.

{% photo "2019_12_29__14_59_DSC05317.jpg","Ośnieżone drzewa" %}

Samo podejście przez dłuższy czas było stosunkowo nudne. Dopiero pod koniec
niebo powoli się przerzedzało i był widok na góry.

{% photo "2019_12_29__15_31__C292371.jpg","Góry w chmurach","tag:best" %}

Będąc już stosunkowo wysoko (100m wysokości od [schroniska][wiki-snieznik-schronisko])
pogoda zaczęła się zmieniać ale w sposób dość ciekawy.

{% photo "2019_12_29__15_50_DSC05347.jpg","Zmieniająca się górska pogoda" %}

To był taki dziwny stan pomiędzy zachmurzonym niebem a niebem bez chmur.
Tak jakby chmury (a może mgła?) stopniowo schodziły niżej i zaczęły przepuszczać
światło słoneczne.

{% photo "2019_12_29__16_07__C292451.jpg","Pojawiło się słońce" %}

Przyznam się szczerze, że zmieniłem balans bieli poniższego zdjęcia. Od dawna
poluję na możliwość zrobienia zdjęć śniegu oświetlonego zachodzącym
słońcem i jest to trudniejsze niż się może wydawać.

{% photo "2019_12_29__16_12__C292492.jpg","Ośnieżone drzewa iglaste" %}

Na [Śnieżniku][wiki-snieznik] byłem już dwa razy zimą. Pamiętam ile było tutaj
śniegu. Widziałem to doskonale przy całkowicie zasypanych drzewach iglastych.

{% photo "2019_12_29__16_13__C292502.jpg","Schronisko na Śnieżniku" %}

Słońce powoli chyliło się ku zachodowi. Warunki do zdjęć były bardzo dobre
i gdyby nie zmęczenie po podejściu, to myślałem o tym aby udać się na
szczyt.

{% photo "2019_12_29__16_14_DSC05379.jpg","Zachodzące słońce" %}

Nie zabrałem filtra polaryzacyjnego. Los jest przekorny i gdybym zabrał go,
to niebo pewnie byłoby zachmurzone. Teraz nie wziąłem go, trochę żałuję ale
z drugiej strony cieszyłem się z dobrej pogody - a to jest znacznie ważniejsze.

{% photo "2019_12_29__16_16__C292523.jpg","Zbocze masywu Śnieżnika" %}

### Wieczór przy schronisku

Rozpakowaliśmy się w pokoju i odpoczywaliśmy. Po chwili wyjrzałem przez okno.
Warunki były bardzo ciekawe. Szybko się ubrałem i wyszedłem robić
zdjęcia korzystając ze statywu.

{% photo "2019_12_29__16_23_DSC05407.jpg","Zejście z okolic schroniska" %}

Pojawiły się mgiełki w dolinie. Zastanawiałem się jaki w tym momencie jest widok
z [samego szczytu][wiki-snieznik].

{% photo "2019_12_29__18_02_DSC05415.jpg","Mgiełki pod Czarną Górą" %}

Pisząc ten wpis po ponad pół roku mogę powiedzieć, że warunki były
rewelacyjne. Na tyle, że powinienem wypożyczyć Sony A7R III i jakiś
teleobiektyw i skupić się na zdjęciach "wschodo-zachodowych".

{% photo "2019_12_29__18_09_DSC05420.jpg","Schronisko pod Śnieżnikiem" %}

Pomimo niepewnej (prognozowanej) pogody miałem stosunkowo dobre warunki.

{% photo "2019_12_29__18_16_DSC05425.jpg","Początek nocy" %}

A powoli zapowiada się, że zimowe warunki będzie coraz trudniej znaleźć, nawet
w górach.

{% photo "2019_12_29__18_31_DSC05435.jpg","Nocne schronisko" %}

Sam myślę głównie o zdjęciach ale przecież ta zmiana środowiska będzie miała
ogromny wpływ na inne dziedziny życia. A robienie ładnych zdjęć zimie
najważniejsze dla ludzi nie jest.

{% photo "2019_12_29__21_03__C292537.jpg","Gwieździste niebo" %}

[Następny wpis]({% post_url 2020-01-01-wschody-i-zachody-na-sniezniku %})
jasno mówi o [Śnieżniku][wiki-snieznik] dlatego zdjęcia ze schroniska
umieściłem powyżej.
