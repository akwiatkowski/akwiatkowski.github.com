---
layout:                 post
title:                  "Blisko granicy z Rosją"
subtitle:               "moja najdłuższa samotna jazda samochodem aby zobaczyć dwa miasteczka na Warmii"
desc:                   "Ostatniego dnia w okolicach Kętrzyna chciałem zwiedzić zachodnie okolice. Mając ograniczoną ilość czasu, niepewną pogodę, wolałem przejechać samochodem."
keywords:               [warmia, bartoszyce, górowo iławieckie, lidzbark warmiński]
date:                   2021-08-25 20:00:00
finished_at:            2021-10-15 20:00:00
author:                 "Aleksander Kwiatkowski"
categories:             trip
image_filename:         2021_08_25__17_36_DSC07113.jpg
image_position:         50% 100%
tags:                   [car, main]
towns:                  [ketrzyn, korsze, bartoszyce, gorowo_ilawieckie, lidzbark_warminski, kiwity, bisztynek, reszel]

coords:                 [{"route": [], "type": "car"}]
coords_file:            "2021-08-25-blisko-granicy-z-rosja.json"
coords_type:            "car"
map_zooms:              10
distance:               170
time_spent:             4
elevation:              600
temperature:            


pois:
#  - lat: 54.45911
#    lon: 18.56281
#    name: POI
#    type: todo / visited

---

[wiki-ketrzyn]: https://pl.wikipedia.org/wiki/K%C4%99trzyn
[wiki-wegorzewo]: https://pl.wikipedia.org/wiki/W%C4%99gorzewo_(powiat_gnie%C5%BAnie%C5%84ski)
[wiki-bartoszyce]: https://pl.wikipedia.org/wiki/Bartoszyce
[wiki-gorowo-ilawieckie]: https://pl.wikipedia.org/wiki/G%C3%B3rowo_I%C5%82aweckie
[wiki-bezledy]: https://pl.wikipedia.org/wiki/Bezledy
[wiki-lidzbark-warminski]: https://pl.wikipedia.org/wiki/Lidzbark_Warmi%C5%84ski
[wiki-kierwiny]: https://pl.wikipedia.org/wiki/Kierwiny
[wiki-reszel]: https://pl.wikipedia.org/wiki/Reszel


## Wstęp

Przez 3 poprzednie dni jeździłem rowerem w okolicy [Kętrzyna][wiki-ketrzyn].
To było ostatnie popołudnie w tej okolicy i chciałem wykorzystać je aby
zobaczyć tereny położone jeszcze dalej na zachód.

{% photo "2021_08_25__11_05__8252911.jpg","Rusałka pokrzywnik","tag:macro" %}

## Szczegóły

Skoro następnego dnia będę przemieszczał się w stronę [Węgorzewa][wiki-wegorzewo]
to wypadałoby jeszcze pozwiedzać tereny na zachód od [Kętrzyna][wiki-ketrzyn].

{% photo "2021_08_25__15_28_DSC07079.jpg","Droga ze wsi Bezledy w stronę Górowa Iławieckiego" %}

Pogoda była zbyt niepewna na rower i nie mogłem wcześniej skończyć pracy, dlatego
wybrałem jazdę samochodem. Bardzo rzadko jeżdżę samemu. Zawsze ktoś jest obok mnie
i potrafi nawigować oraz "udzielać wsparcia". Teraz byłem zdany sam na siebie i przyznam,
że trochę się obawiałem.

{% photo "2021_08_25__15_46_DSC07087.jpg","Restauracja w Górowie Iławieckim" %}

Obawiałem się też zbliżenia do granicy. Nie dlatego że Rosja *by mnie zaatakowała*
ale jeżeli byłby jakiś problem, to mógłbym mieć ograniczony zasięg komórki.
Rosyjskie sieci komórkowe przy granicy lubią być łatwiej dostępne niż nasze polskie.
Minuta rozmowy kosztuje 8zł.

{% photo "2021_08_25__15_49_DSC07088.jpg","Wejście do restauracji w Górowie Iławieckim" %}

Musiałem przejechać przez [Kętrzyn][wiki-ketrzyn] w godzinach szczytu i
jechałem dalej do [Bartoszyc][wiki-bartoszyce], gdzie chciałem jechać drogą 512.
Zauważyłem znak "opóźnienia 30 minut" i po chwili zrozumiałem, że jest ono
efektem prowadzonego remontu. Wycofałem się i jechałem teraz w kierunku
do granicy z Rosją.

{% photo "2021_08_25__17_30_DSC07089.jpg","Dom na zakręcie" %}

Patrzyłem na znaki pokazujące objazd do [Górowa Iławieckiego][wiki-gorowo-ilawieckie].
Dziwnie się czułem jadąc w stronę granicy. Na drodze było tak pusto, a pochmurne
niebo dodawało wrażenia "ponurości" w tym dniu.

{% photo "2021_08_25__17_33_DSC07102.jpg","Koty w Górowie Iławieckim","tag:cat" %}

W [Bezledach][wiki-bezledy] skręciłem na zachód jadąc objazdem do
[Górowa Iławieckiego][wiki-gorowo-ilawieckie].

{% photo "2021_08_25__17_34_DSC07108.jpg","Okolice rynku Górowa Iławieckiego" %}

Przejechałem okolicę centrum i znalazłem parking obok restauracji. Samo miejsce
było ciekawe. Była to chyba najlepsza restauracja w tym mieście ale za to
bardzo specyficzna. Samo wejście jest dość dyskretne. Miałem wrażenie, że
wchodzę do normalnego domu.

{% photo "2021_08_25__17_37_DSC07115.jpg","Stara ławka" %}

W środku nie było nikogo. Był przycisk do przywołania obsługi. Po rozmowie
z kelnerką miałem wrażenie, że najlepszą opcją na dzisiaj są pierogi ruskie.
Nie chce przedstawiać tego miejsca tutaj
w złym świetle ale może faktycznie mają bardzo spokojny okres i pierogi są
dla nich najłatwiejsze do podania.

{% photo "2021_08_25__17_39_DSC07121.jpg","Rynek w Górowie Iławieckim" %}

Chwilę popracowałem i gdy skończyłem ruszyłem na mały spacer. Poszedłem w stronę
centrum, które było stosunkowo blisko. Bardzo mi się podobała ta miejscowość.
Jeżeli jest tutaj jakiś nocleg to będę chciał się zatrzymać
na dłuższej wycieczce rowerowej jadąc w pasie przygranicznym.

{% photo "2021_08_25__17_44_DSC07130.jpg","Biały kot","tag:cat" %}

Mogłem wracać prawie taką samą drogą jak przyjechałem ale wolałem odwiedzić drugie
miasto, które mnie ciekawiło w tej okolicy. [Lidzbark Warmiński][wiki-lidzbark-warminski]
położony jest bardzo blisko i bym żałował gdybym go nie odwiedził.

{% photo "2021_08_25__18_22_DSC07145.jpg","Ławka w Lidzbarku Warmińskim" %}

[Lidzbark Warmiński][wiki-lidzbark-warminski] jest zdecydowanie większym
miastem od [Górowa Iławieckiego][wiki-gorowo-ilawieckie] i poruszanie się po
nim było trochę bardziej skomplikowane. Zaparkowałem gdzieś w okolicy
centrum i ruszyłem na jeszcze krótszy spacer.

{% photo "2021_08_25__18_23_DSC07150.jpg","Stary blok" %}

Chciałem zrobić tylko kilka zdjęć. Szczerze mówiąc miasto nie wywarło
na mnie tak pozytywnego wrażenia jak [Górowo Iławieckie][wiki-gorowo-ilawieckie]
ale to może być związane z pośpiechem.

{% photo "2021_08_25__18_37_DSC07154.jpg","Przydrożny przystanek" %}

Oczywiście nie chciałem wracać przez [Bartoszyce][wiki-bartoszyce] dlatego ruszyłem
przez [Kierwiny][wiki-kierwiny] w stronę [Reszela][wiki-reszel].

{% photo "2021_08_25__18_51_DSC07166.jpg","Okolica Kierwin" %}

Trochę się spieszyłem. Chciałem już wrócić i odpocząć bo to co ciekawe
mogłem zobaczyć, to już zobaczyłem. Ciężko się eksploruje jadąc samochodem
gdyż muszę się skupiać na jeździe.

Jazda późnym popołudniem jest tutaj bardzo spokojna. Ruch był bardzo niewielki
i można nawet powiedzieć, że droga była przyjemna.

Do [Kętrzyna][wiki-ketrzyn] dotarłem po zmroku. Padał delikatny deszcz.
Zjadłem kolację i po krótkiej przerwie wracałem do swojego noclegu.
