---
layout:                 post
title:                  "Recenzja fotoksiążki Saal"
subtitle:               "test nowego dostawcy wydruku fotoksiążek o lepszej jakości"
desc:                   "Pod koniec lutego zgłosiłem się do testów wydruku fotoksiążki Saal. Tutaj przedstawię moją opinię z całego procesu (projektowania) oraz z samej książki."
keywords:               [saal, fotoksiążka, wydruki, recenzja]
date:                   2018-04-01 18:00:00
finished_at:            2018-04-14 14:00:00
header_nogallery:       true
author:                 "Aleksander Kwiatkowski"
categories:             article
image_filename:         IMGP6279raw1.jpg
header_nogallery:       true
tags:                   [main, article]

---

[saal]: http://www.saal-digital.pl/
[fanpage]: https://www.facebook.com/AKwiatkowskiPhotosVideosTrips/
[wine]: https://www.winehq.org/

## Wstęp

Chyba pod koniec lutego na Facebooku zobaczyłem reklamę wydruków [Saal][saal].
Zgłosiłem się do testów podając link do swojego [fanpage'a][fanpage].

{% photo "IMGP6263raw2.jpg","Róg fotoksiążki","nogallery" %}

Szczerze mówiąc nie
wierzyłem, że mógłbym dostać zaproszenie do testów. Już wcześniej postanowiłem
skoncentrować się na tej stronie, gdyż nad nią mam kontrolę.
Mój zasięg na Facebooku jest bardzo mały i z biznesowego punktu widzenia wiem,
że jestem mało przydatny.

## A jednak

W połowie marca dostałem maila od [Saal][saal] gdyż nie wykorzystałem
otrzymanego kodu rabatowego. Chyba musiałem go przeoczyć
albo gdzieś zaginął. Zaoferowano mi
przedłużenie ważności kuponu. Nie będę podawał tutaj kwoty kuponu gdyż
są prawdopodobnie one generowane indywidualnie.

{% photo "IMGP6264raw1.jpg","Połączenia stron fotoksiążki","nogallery" %}

Zawsze gdy zamawiałem fotoksiążki korzystałem z popularniejszych
i niedrogich dostawców.
Szacunkowy koszt fotoksiążki wychodził 60-80zł w przypadku około 80 stron,
natomiast u [Saal][saal] jest 3-4 razy większy.

Planowałem kiedyś znaleźć lepszego dostawcę. Nie byłem w pełni zadowolony ze
szczegółów wydrukowanych zdjęć w momencie, gdy umieszczałem dwa zdjęcia na
jednej stronie w formacie A4. Gdy drukowałem zdjęcie na całą stronę to nie było problemem.

## Projektowanie

Postanowiłem tym razem w miarę szybko zaprojektować fotoksiążkę wybierając subiektywnie
swoje najciekawsze zdjęcia.
Aby to zrobić musiałem ściągnąć specjalny program.
Jako użytkownik GNU/Linuksa miałem obawy przed tym, czy ten program zadziała pod
"emulatorem" Windowsa - [Wine][wine]. Nie wiedziałem co zrobi instalator dlatego dla
bezpieczeństwa uruchomiłem go na surowym "Windowsie" zmieniając zmienną środowiskową
`WINEPREFIX=~/.wine_saal`.

{% photo "IMGP6271raw1.jpg","Przykładowa strona fotoksiążki","nogallery" %}

Program zadziałał bezproblemowo. Projektowanie fotoksiążki
korzystając z ich narzędzia jest
znacznie łatwiejsze niż jak robiłem dotychczas.

Nie chciałem
wykorzystać z istniejących szablonów gdyż wolałem jak najwięcej miejsca przeznaczyć na zdjęcia
(Poznań uczy oszczędności).

Program działa praktycznie bezproblemowo.
Jedynie czasami miałem problem z umieszczeniem zdjęcia
na stronie ale kliknięcie w tło rozwiązywało problem. Przydałaby się możliwość zmiany
wielkości fotoksiążki w już istniejącym projekcie.

Wybrałem fotoksiążkę w formacie "krajobrazowym".

Po zakończeniu projektowania można wybrać dodatkowe opcje. Wszystko jest bardzo dobrze
opisane (np. zalety papieru matowego i błyszczącego).
Miałem wrażenie, że na stronie w cenniku jest
więcej opcji rodzaju papieru niż ja miałem do wyboru.
Ja i tak od początku chciałem wydruk na papierze fotograficznym
błyszczącym dlatego to nie było żadnym problemem.

{% photo "IMGP6274raw1.jpg","Przykład grubości stron","nogallery" %}

Po zapłaceniu projekt był wysyłany na ich serwery. Zastanawiałem się, co by było gdyby
był jakiś błąd komunikacji tuż po zapłacie. Czy konieczny byłby kontakt z człowiekiem
czy aplikacja sama by kontynuowała wysyłanie po ponownym uruchomieniu.

Następnego dnia dostałem informacje o przekazaniu fotoksiążki do wysyłki.
Szybkość mnie pozytywnie zaskoczyła.

## Po otrzymaniu

Po kolejnych dwóch dniach fotoksiążka została dostarczona z Niemiec. Była zapakowana
wystarczająco dobrze.

{% photo "IMGP6276raw1.jpg","Łączenie stron fotoksiążki","nogallery" %}

Nie będę wrzucał tutaj zdjęć całych stron. Uważam, że ważniejsze są szczegóły.

Pierwsze co mnie zaskoczyło to **ilość szczegółów**. Jestem w stanie zauważyć
niedoskonałości zdjęć w gdy nie robiłem ich RAWie.

Faktycznie tak jak jest napisane na stronie albo w aplikacji można zdjęcie drukować
na dwóch stronach w formie rozkładówki.

Strony są stosunkowo grube i sprawiają wrażenie wytrzymałych.
Nie sklejają się do siebie.

{% photo "IMGP6278raw1.jpg","Okładka fotoksiążki","nogallery" %}

Gdy chce zobaczyć szczegóły zdjęcia 20MP muszę się tak przybliżać,
że oczy mają problem z dostosowaniem ostrości. Widać nawet różnice ISO w postaci
szumów i czasu naświetlania.

## Podsumowanie

Jestem zdecydowanie zadowolony i na pewno za jakiś czas ponownie skorzystam.
Tym razem postaram się robić fotoksiążki tematyczne, może związane z porą roku.

Warto aby najlepsze zdjęcia były wydrukowane w najlepszej jakości.
