---
layout:                 post
title:                  "Jak się dostać do Międzychodu?"
subtitle:               "pociągiem już i jeszcze się nie da, a rowerem to trzeba trochę przejechać aby dostać się na powrotny pociąg"
desc:                   "Ten rok z powodów osobistych jest ciężki dla wycieczek, jednak udało mi się wybyć do województwa lubuskiego aby zobaczyć jak wyglądają zboża przed żniwami. Odkryłem bardzo ładną drogą między Gorajem a Strychami i to, że muszę popracować nad swoją kondycją."
keywords:               [lubikowo, międzyrzecz, goraj, strychy, nowy zatom, stary zatom, noteć, sieraków, mokrz]
date:                   2023-07-21 19:00:00
finished_at:            2023-10-16 23:00:00
author:                 "Aleksander Kwiatkowski"
categories:             trip
image_filename:         2023_07_21__14_05_P7210420.jpg
image_position:         50% 64%
tags:                   [bicycle, main, best]
towns:                  [lubuskie, wielkopolskie, miedzyrzecz, przytoczna, miedzychod, sierakow, wronki]

coords:                 [{"route": [], "type": "bicycle"}]
coords_file:            "2023-07-21-jak-sie-dostac-do-miedzychodu.json"
coords_type:            "bicycle"
map_zooms:              11
distance:               73
time_spent:             6
elevation:              319
temperature:            25
average_speed:          21.1

pois:
#  - lat: 54.45911
#    lon: 18.56281
#    name: POI
#    type: todo / visited

---

[wiki-skwierzyna]: https://pl.wikipedia.org/wiki/Skwierzyna
[wiki-miedzyrzecz]: https://pl.wikipedia.org/wiki/Mi%C4%99dzyrzecz
[wiki-miedzychod]: https://pl.wikipedia.org/wiki/Mi%C4%99dzych%C3%B3d
[wiki-zbaszynek]: https://pl.wikipedia.org/wiki/Zb%C4%85szynek
[wiki-kalsko]: https://pl.wikipedia.org/wiki/Kalsko
[wiki-lubikowo]: https://pl.wikipedia.org/wiki/Lubikowo
[wiki-pszczew]: https://pl.wikipedia.org/wiki/Pszczew
[wiki-goraj]: https://pl.wikipedia.org/wiki/Goraj
[wiki-sierakow]: https://pl.wikipedia.org/wiki/Sieraków
[wiki-strychy]: https://pl.wikipedia.org/wiki/Strychy
[wiki-muchocin]: https://pl.wikipedia.org/wiki/Muchocin
[wiki-chrzypsko-wielkie]: https://pl.wikipedia.org/wiki/Chrzypsko_Wielkie
[wiki-poznan]: https://pl.wikipedia.org/wiki/Pozna%C5%84
[wiki-mokrz]: https://pl.wikipedia.org/wiki/Mokrz
[wiki-szczecin]: https://pl.wikipedia.org/wiki/Szczecin
[wiki-gorzow-wlkp]: https://pl.wikipedia.org/wiki/Gorz%C3%B3w_Wielkopolski

## Wstęp

Gdy pojawia się dziecko dużo się zmienia. I dla mnie największą zmianą
i problemem to to, że nie mogę tyle jeździć rowerem ile bym chiał. Ten wyjazd
przekładałem dwa razy a ostatecznie, nie jestem w pełni z niego zadowolony.

{% photo "2023_07_21__12_18_P7210353.jpg","Dojeżdżając pociągiem do Międzyrzecza" %}

A dla własnego zdrowia muszę co jakiś czas wybyć, poobcować z przyrodą i
zmienić towarzystwo. Często "ja sam" to wystarczające towarzystwo dla mnie.

## Opis trasy

<div class="strava-embed-placeholder" data-embed-type="activity" data-embed-id="9494643179"></div><script src="https://strava-embeds.com/embed.js"></script>

## Szczegóły

{% photo "2023_07_21__13_06_P7210395.jpg","Wieś Kalsko (1)" %}

Bilet na pociąg do [Skwierzyny][wiki-skwierzyna] miałem już znacznie wcześnie
zarezerwowany. Kilka razy musiałem go wymienić gdyż z różnych powodów
nie mogłem wtedy jechać.

{% photo "2023_07_21__13_10_P7210402.jpg","Wieś Kalsko (2)" %}

Ostatecznie się udało. Pogoda była nie za ciepła, nie za chłodna. I jeszcze miałem
szanse zobaczyć zboża przed żniwami.

{% photo "2023_07_21__13_20_P7210403.jpg","Letnie kolory zboża","tag:summer" %}

Postanowiłem wysiąść w [Międzyrzeczu][wiki-miedzyrzecz] zamiast w
[Skwierzynie][wiki-skwierzyna] gdyż łatwiej mi z
tej stacji jechać dalej na wschód w stronę [Międzychodu][wiki-miedzychod].

{% photo "2023_07_21__13_22_P7210408.jpg","Lekko wijąca się droga" %}

Pociąg ten ruszał dość późno gdyż około 10:40 jednak jechał bezpośrednio
w odpowiednie miejsce. Przesiadka na szynobus w [Zbąszynku][wiki-zbaszynek]
to jednak nie jest zawsze łatwa rzecz - pociągi mogły by być tutaj
znacznie lepiej skomunikowane.

{% photo "2023_07_21__13_34_DJI_0624.jpg","Wieś Lubikowo" %}

Wagon "combo" w pociągu Intercity był stosunkowo dobry do przewodu rowerów.

Do [Międzyrzecza][wiki-miedzyrzecz] dotarliśmy z opóźnieniem około 20 minut.
Moja kamerka miała problem z kartą SD, która była zbyt wolna. Zmieniłem
w trasie na prawie taką samą - starszą kartę Samsung Evo 256GB, i wszystko zaczęło
działać dobrze. Filmiki nie były już ucinane po około 15 sekundach.

{% photo "2023_07_21__13_42_DJI_0655.jpg","Jezioro Lubikowskie" %}

Zauważyłem później, że problem ten można rozwiązać formatując kartę w kamerce.
Dziwię się, że potrzebuje ona taką szybkość zapisu.

{% photo "2023_07_21__13_42_DJI_0658.jpg","Droga do Przytoczny z góry" %}

Najgorsze było wydostanie się z miasta. Było to piątkowe południe jednak
ruch w mojej ocenie był trochę zbyt duży jak na takie miasto.

{% photo "2023_07_21__13_44_P7210415.jpg","Droga do Przytoczny z dołu" %}

Musiałem wyjechać na północny-wschód w stronę [Kalska][wiki-kalsko].
To była zdecydowanie droga dojazdowa do [Międzyrzecza][wiki-miedzyrzecz]
i trudno mi określić czy
była nudna, czy ładna. Wiedziałem, że ciekawsze rzeczy zobaczę później.

{% photo "2023_07_21__13_57_P7210416.jpg","Budynek stacji Goraj" %}

Do [Kalska][wiki-kalsko] chciałem dojechać
[kiedyś]({% post_url 2018-06-02-w-strone-miedzyrzecza %}) ale piaszczyste
drogi mnie przekonały abym się wycofał.

{% photo "2023_07_21__14_05_P7210421.jpg","Zboża przed żniwami to najlepsze co jest w lipcu" %}

Kierowałem się dalej do [Lubikowa][wiki-lubikowo]. Tutaj już było znacznie
spokojniej. Myślałem, że krajobraz będzie ciekawszy w wyniku bliskości jeziora.

{% photo "2023_07_21__14_11_P7210425.jpg","Droga Goraj-Strychy - najlepszy fragment tej wycieczki" %}

[Lubikowo][wiki-lubikowo] było pierwszą miejscowością, gdzie poczułem istotę
jeżdżenia rowerem - aby być w miejscach trochę odległych od "standardowej" cywilizacji.

{% photo "2023_07_21__14_31_P7210433.jpg","Jezioro Winnogórskie obok Międzychodu (z dołu)" %}

Odpaliłem na chwilę drona. Jak się okazało później była to najdłuższa przerwa na drona
tego dnia. Z góry okolica była jeszcze bardziej obiecująca.

{% photo "2023_07_21__14_42_DJI_0668.jpg","Jadąc do Międzychodu" %}

Patrząc na mapę przypomniały mi się okolice [Pszczewa][wiki-pszczew], który
jest 9km w linii prostej na południowy-wschód. Chciałem przejechać tam podczas
podobnej pory roku aby zrobić zdjęcia pofalowanych pól lecz znowu mi się to
nie udało.

{% photo "2023_07_21__14_43_DJI_0671.jpg","Jezioro Winnogórskie obok Międzychodu (z góry)" %}

Tak samo nie udało mi się odwiedzić pofalowanych terenów, które
zwiedzałem w [maju 2022]({% post_url 2022-04-29-spokoj-i-pagorki %}).

{% photo "2023_07_21__14_44_DJI_0677.jpg","Droga gruntowa niedaleko Międzychodu" %}

Może kiedyś zreaktywują połączenie z
[Międzyrzecza][wiki-miedzyrzecz] do [Międzychodu][wiki-miedzychod]
i będzie można dostać się tutaj pociągiem.

{% photo "2023_07_21__14_52_P7210441.jpg","Jakiś zapomniany budynek w Muchocinie" %}

Kolejną miejscowością na mojej liście było [Goraj][wiki-goraj]. Będąc
[kiedyś]({% post_url 2020-05-23-kraina-stu-jezior %}) w
[Sierakowie][wiki-sierakow] chciałem podjechać maksymalnie na
zachód jednak udało mi się dostać tylko do [Strychów][wiki-strychy]
i dlatego chciałem "dokończyć" tą trasę.

{% photo "2023_07_21__14_58_P7210448.jpg","Wyjazd z Muchocinu" %}

I tak 5km odcinek po drodze gruntowej między [Gorajem][wiki-goraj]
a [Strychami][wiki-strychy] był najważniejszym fragmentem dzisiejszej wycieczki.
Chciałem przejechać drogą między polami i to mi się teraz udało.
Oczywiście gdy piszę ten wpis po powrocie to już mam niedosyt.

{% photo "2023_07_21__15_32_P7210459.jpg","Kot w Międzychodzie","tag:cat" %}

Pomimo szerokich opon zjazd po kamieniach nie jest przyjemny.
Rower górski byłby znacznie bardziej komfortowy.

{% photo "2023_07_21__16_10_DJI_0688.jpg","Przeprawa promowa w Nowym Zatomiu (z góry)" %}

Mogłem jechać bezpośrednio do [Międzychodu][wiki-miedzychod] jednak
wolałem powtórzyć przejazd przez [Muchocin][wiki-muchocin] gdyż
pamiętam o ciekawym ukształtowaniu terenu tam.

{% photo "2023_07_21__16_10_DJI_0689.jpg","Zbliżające się chmury (z góry)" %}

Dojeżdżając do [Międzychodu][wiki-miedzychod] zacząłem robić się głodny.
Miałem jeszcze dwie kanapki ale wolałbym skorzystać z okazji i zjeść coś ciepłego.
Dotarłem do pierogarni którą zauważyłem jadąc drogą. Była to stosunkowo
dobra opcja chociaż może lepiej byłoby zjeść coś bardziej konkretnego
niż pierogi z serem i jagodami.

{% photo "2023_07_21__16_10_P7210485.jpg","Zbliżające się chmury (z dołu)" %}

Początkowo chciałem jechać przez [Sieraków][wiki-sierakow]
i [Chrzypsko Wielkie][wiki-chrzypsko-wielkie] jednak
mapa burzowa i moje opóźnienie przekonały mnie do optymalizacji trasy.
Nie chciałem zmoknąć i nie chciałem spóźnić się na pociąg o 19-tej.

{% photo "2023_07_21__16_11_DJI_0694.jpg","Puszcza Notecka" %}

To nie był ostatni pociąg jednak nie chciałem wracać zbyt późno. Mogłem
bardziej wykorzystać ten dzień jednak jak się później okazało - moja
kondycja nie była idealna.

Zastanawiałem się jak optymalizować trasę. Fajnie by było podjechać na północ i
przejechać drogą 198 przez "zapomniane wioski". Widokowo mogło to by
nie być wyjątkowe ale te miejscowości na pewno mają swój klimat i raczej trudno
mi przewidywać kiedy następnym razem tutaj zawitam.

{% photo "2023_07_21__16_11_P7210487.jpg","Przeprawa promowa w Nowym Zatomiu (z dołu)" %}

Dowiedziałem się o przeprawie promowej, że jest ona czynna. Pomyślałem, że to
może mi pozwolić efektywnie dostać się do [Sierakowa][wiki-sierakow]
a następnie mógłbym sprawnie dojechać do stacji kolejowej i wrócić
do [Poznania][wiki-poznan].

{% photo "2023_07_21__16_24_P7210490.jpg","Wjazd do Chorzępewa" %}

Przeprawa promowa ma swój rozkład ale jak nie widać samochodu to jest zaparkowana na
północnym brzegu. Po chwili pracownik zawołał mnie czy chce się przeprawić.

Będąc na drugim brzegu chmury na zachodzie były już bardzo widoczne. Po prostu
nie mogło później nie padać.

{% photo "2023_07_21__16_24_P7210491.jpg","Domy w Chorzępewie" %}

Ja sobie teraz spokojnie, ale sprawnie, jechałem do [Sierakowa][wiki-sierakow]
i obserwowałem jak moje siły się zmniejszają. Z chęcią bym zrzucił to na
brak solidnego obiadu albo tempo, ale gdy nie ma się czasu na jazdę
rowerem to kondycja spada.

Gdy już się zbliżałem do [Sierakowa][wiki-sierakow] chciałem sprawnie
wracać na pociąg powrotny. Byłem zmęczony. Miałem mało wody a chmury mnie goniły.
I to była słuszna decyzja chociaż coś lekkiego z wielką chęcią bym zjadł w centrum.

{% photo "2023_07_21__16_57_P7210495.jpg","Droga powrotna w stronę Wronek" %}

Kojarzyłem, że dojazd do [Sierakowa][wiki-sierakow] nie powinien być
zbyt [ciężki]({% post_url 2016-07-16-najkrotszy-dojazd-do-sierakowa %})
więc bez stresu jechałem dalej. Byłem zmęczony. Na mapie nie widziałem żadnego sklepu.
Zastanawiałem się co mi zostało z jedzenia. Szansa na znalezienie sklepu była
zerowa.

Te 10km drogi asfaltowej nie było łatwe. Liczyłem każdy kilometr.
Ruch był bardzo mały. Adekwatny do aktualnej godziny i klasy drogi.

Po 10 km jazdy musiałem opuścić drogę 150 i jechać bezpośrednio do
[Mokrza][wiki-mokrz]. Zostało mi 8km. Tutaj droga stała się jeszcze trudniejsza
i "ciekawsza".

{% photo "2023_07_21__17_19_P7210496.jpg","Jezioro Chojno (1)" %}

Oprócz pojedynczych rowerzystów nikt tutaj nie jechał. To było bardzo ciekawe
bo ci rowerzyści z jednej strony pasowali na osoby wracające do domu, z drugiej
strony nie pasowali do pustej, zapomnianej drogi.

Nie jechał żaden samochód. Było to trochę dziwne, nieswoje. Troche
silniej to czułem [jadąc]({% post_url 2021-08-25-blisko-granicy-z-rosja %})
samochodem w pobliżu granicy z Rosją.
Tutaj ruch również był zerowy jednak wiedziałem, że jestem bliżej
"cywilizacji" jaką jest stacja kolejowa.

{% photo "2023_07_21__17_19_P7210497.jpg","Jezioro Chojno (2)" %}

Droga była ciężka. Asfaltem to było kiedyś. Musiałem szukać najlepszej
ścieżki aby nie męczyć nadgarstków drganiami.

Znaki o "zamkniętym przejeździe kolejowym" również dodawały niepewności.
Co tam będzie? Będę musiał przejść na dziko? Mając rower jestem w stanie
to zrobić. Mogę również jakąś polną drogą przejechać do legalnego przejścia.

{% photo "2023_07_21__17_38_P7210498.jpg","Ktoś zabrał drzewa z puszczy" %}

Przejazd przez tory na szczęście był lepszy niż myślałem.
Gdy dotarłem do [Mokrza][wiki-mokrz] deszcz zaczął delikatnie padać.
Cieszyłem się z decyzji o wcześniejszym powrocie. Byłem bardzo zmęczony.
Delikatnie dopiłem resztki wody i czekałem na wcześniejszy pociąg.

Wolałem wracać EZT ze [Szczecina][wiki-szczecin] niż szynobusem
z [Gorzowa][wiki-gorzow-wlkp]. Ten pierwszy ma więcej miejsca, jest szybszy,
rzadziej się psuje i klimatyzacja działa lepiej.

Wracając zastanawiałem się co się stało z moją kondycją. Chciałbym przejechać
100km ale pomimo lepszego roweru mam teraz z tym problem.

Chyba muszę znaleźć trochę czasu aby jeździć po "wartostradzie" i ćwiczyć nogi.
A na następną wycieczkę przygotować znacznie więcej czasu. W końcu 73km przez
trzy i pół godziny jeżdżenia to nie jest zły wynik.

A do tego miałem tylko dwie godziny przerwy na drona, jedzenie i standardowe przerwy.
