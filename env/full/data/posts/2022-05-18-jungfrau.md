---
layout:                 post
title:                  "Jungfrau i przejazd do Włoszech"
subtitle:               "czyli jak pierwszy raz czułem, że jest za mało tlenu w powietrzu"
desc:                   "Jungfrau sam w sobie bywa celem wycieczek. Jest to łatwo dostępne miejsce położone bardzo wysoko (ok 3400m) gdzie można zobaczyć zupełnie inny klimat. I tak na dole było 'lato' a tutaj 'zima'."
keywords:               [jungfrau, grindelwald, itaka, szawajcaria]
date:                   2022-05-18 21:00:00
finished_at:            2023-10-06 15:00:00
author:                 "Aleksander Kwiatkowski"
categories:             trip
image_filename:         2022_05_18__08_52_P5189345.jpg
#image_position:         50% 70%
tags:                   [bus, main]
towns:                  [szwajcaria]

coords:                 [{"route": [], "type": "hike"}]
distance:               
time_spent:             
elevation:              
temperature:            


pois:


---

[wiki-interlaken]: https://pl.wikipedia.org/wiki/Interlaken
[wiki-grindelwald]: https://pl.wikipedia.org/wiki/Grindelwald
[wiki-jungfrau]:https://pl.wikipedia.org/wiki/Jungfrau
[wiki-snieznik]: https://pl.wikipedia.org/wiki/%C5%9Anie%C5%BCnik_(g%C3%B3ra)

## Wstęp

Spoglądając plan wycieczki wydawało mi się, że właśnie ten dzień będzie
dla mnie na najciekawszym - będę w zupełnie innym miejscu, najwyższym
kiedykolwiek byłem w życiu.

## Szczegóły

### do Jungfrau

Patrząc na prognozę pogody i brak chmur o poranku nie mogłem nie spróbować
wstać na wschód słońca.

{% photo "2022_05_18__05_31_P5188895.jpg","Wschód słońca w Interlaken","tag:good" %}

Nawet nie musiałem wychodzić z hotelu aby zrobić dobre zdjęcie. Wystarczyło
otworzyć drzwi balkonowe.

Przed opuszczeniem noclegu
udało się ściągnąć kota do pokoju i tak z jednej strony miałem rewelacyjny widok,
z drugiej strony można było go umieścić na kolanach i go głaskać.
Rzadko jaki hotel ma takie możliwości.

{% photo "2022_05_18__06_40_P5188912.jpg","W Interlaken na stacji kolejowej też można zgubić rower" %}

Dotarliśmy do stacji kolejowej w [Interlaken][wiki-interlaken] gdzie ruszyliśmy
pociągiem do [Grindelwald][wiki-grindelwald].

{% photo "2022_05_18__06_49_P5188922.jpg","Schemat połączeń szybkich kolei w Szwajcarii" %}

Powoli się przyzwyczajałem do wyjątkowego krajobrazu, do tych wysokich gór
w okolicy.

{% photo "2022_05_18__07_30_P5189097.jpg","Jeden z wielu 'przydrożnych' wodospadów, niedaleko Burglauenen" %}

Później musieliśmy przesiąść się na kolejkę gondolową. Trudno mi pisać o tym jak
piękne były widoki.

{% photo "2022_05_18__07_33_P5189162.jpg","Okolica Grindelwald" %}

Każdy by pomyślał, że właśnie kolejką gondolową dotrzemy do miejsca docelowego.
Jednak w rzeczywistości kolejka gondolowa to jest skrót do "normalnej" kolei.
Czekała na nas kolejna przesiadka i jazda koleją zbudowaną w tunelu w górze.

{% photo "2022_05_18__07_57_P5189292.jpg","Linia kolejowa do Alpiglen" %}

Patrząc na mapę jestem zaskoczony infrastrukturą kolejową. Oni tutaj po prostu
mają górską kolej podmiejską łączącą hotele i schroniska górskie. Jeszcze tylko
jakby normalna polska rodzina mogła dojechać tutaj koleją z Polski, zakładając
sensowną ilość przesiadek i dostęp do wagonów sypialnych.

{% photo "2022_05_18__08_06_P5189329.jpg","Stacja przesiadkowa" %}

Dotarliśmy do stacji przesiadkowej na ostateczny pociąg. Pociąg ten jedzie w tunelu
wydrążonym w górze do stacji, która jest pod szczytem
[Jungfraujoch][wiki-jungfrau].

{% photo "2022_05_18__09_03_P5189367.jpg","Lodowiem Jungfraufirn","tag:winter" %}

Pierwzy raz byłem na takiej wysokości i szczerze mówiąc czułem różnicę.
Takie coś pozwoliło mi zrozumieć, że na wysokości 8000m n.p.m. przejście
kolejnych 50m to nie jest łatwizna.

{% photo "2022_05_18__09_22_P5189430.jpg","Nawisy śnieżne" %}

W strukturze tych nawisów widać warstwy. Nie znam się ale wydaje mi się,
że można po nich rozpoznać kiedy padał śnieg a kiedy topniał.

{% photo "2022_05_18__09_24_P5189433.jpg","Warstwy gór" %}

Jeżeli nie mam racji to będzie ostateczny dowód za niedoskonałością
metody "chłopskiego rozumu".

{% photo "2022_05_18__09_25_P5189434.jpg","W cieniu góry" %}

Przypomniał mi się cień [Śnieżnika][wiki-snieznik], który zaobserwowałem
[1 stycznia 2020]({% post_url 2020-01-01-wschody-i-zachody-na-sniezniku %}).
Tylko że wtedy słońce było nisko przed zachodem, a teraz był środek
dnia. To jeszcze bardziej pokazuje wysokość tych gór.

[wiki-kleine-scheidegg]: https://en.wikipedia.org/wiki/Kleine_Scheidegg

{% photo "2022_05_18__09_25_P5189435.jpg","Węzeł przesiadkowy Kleine Scheidegg" %}

Z góry widziałem [Przełęcz Kleine Scheidegg][wiki-kleine-scheidegg].
Znajdują się tutaj hotele i stacja kolejowa. Chciałbym przyjechać
tutaj zimą.

Nie jestem wielkim fanem miejsc specjalnie stworzonych dla człowieka ale jednak
warto by pokazać, że jest tam specjalny lodowy labirynt z lodowymi rzeźbami.

{% photo "2022_05_18__10_06_P5189521.jpg","Lodowy tunel" %}

Będąc na górze zjadłem obiad. Kosztował on prawie 100zł co jest całkiem sporo jak na obiad,
jednak patrzć na inflację w Polsce to mnie to teraz nie przeraża.
Wydałem też trochę pieniędzy w sklepie Lindt'a.

{% photo "2022_05_18__13_01_P5189618.jpg","Widok na Grindenwald" %}

Wróciliśmy na stację i czekaliśmy za powrotnym pociągiem.

{% photo "2022_05_18__13_15_P5189651.jpg","Stacja Grindenwald Terminal" %}

Następnie wróciliśmy do autobusu i czekał nas bardzo długi przejazd do noclegu
we Włoszech.

### autobusem

Jazda autobusem to nie jest to co lubię ale próbowałem podczas jazdy zrobić
kilka zdjęć. Zdecydowanie wolałbym poruszać się pociągiem w kraju z taką infrastrukturą.

{% photo "2022_05_18__14_31_P5189814.jpg","Wodospad niedaleko Brienzwiler" %}

[wiki-przelecz-gotarda]: https://pl.wikipedia.org/wiki/Prze%C5%82%C4%99cz_%C5%9Awi%C4%99tego_Gotarda

Kierowaliśmy się do tunelu pod [Przełęczą Gottarda][wiki-przelecz-gotarda].
Dla przejazdu samochodem ten tunel ma długość chyba 17km a dla
przejazdu koleją ponad 50km.

{% photo "2022_05_18__14_49_P5189932.jpg","Jezioro Lungerersee" %}

Dla mnie jest to niewyobrażalne (jak na Polaka obserwującego polski rząd)
jak strategiczna jest ta inwestycja
transportowa. Chyba tylko japoński maglev ją pobija, przynajmniej z tych
inwestycji kolejowych, które ja znam.

{% photo "2022_05_18__15_30_P5180208.jpg","Ostatnie widoki na część 'niemiecką' Szwajcarii" %}

Włoska strona była trochę... mniej uporządkowana. Jednak była znacznie
ładniejsza niż faktyczne Włochy, do których jechaliśmy.

W sklepach przydrożnych trudniej było się porozumieć po angielsku albo niemiecku.

{% photo "2022_05_18__16_52_P5180425.jpg","Po włoskiej stronie" %}

Nie chce mówić że Włochy są brzydkie ale są biedniejsze i bardziej
klimatyczne. I tu i tu warto jest sobie spokojnie pospacerować i poznać
okolice.

{% photo "2022_05_18__17_50_P5180642.jpg","Campione d'Italia" %}

Robiło się późno, byliśmy zmęczeni i głodni. Niestety nie były
zaplanowane przerwy przy jakimś lokalnym sklepie dlatego oczekiwaliśmy
celu wycieczki i kolacji.

{% photo "2022_05_18__18_29_P5180727.jpg","Wiadukt kolejowy niedaleko Malnate" %}

Niektóre budynki trudno było określić czy ktoś w nich mieszka. Nie były ruderami,
były trochę zapomniane. Ruch pieszy był bardzo mały. Rzadko kogokolwiek
widziałem na ulicy.

{% photo "2022_05_18__18_58_P5180784.jpg","Czy opuszczony, czy nie?" %}

Dotarliśmy do hotelu. Jakość jego nie była zbyt wysoka. Zakupione czekolady
władowaliśmy do najzimniejszego miejsca w pokoju aby przetrwały one do końca wycieczki.

{% photo "2022_05_18__20_15_P5180792.jpg","Obok stacji kolejowej Cittiglio" %}

Wielu osobom kolacja nie smakowała ale dla mnie była ok. Cieszyłem się
z tego, że możemy zjeść coś ciepłego. W okolicy była pizzeria ale aż
taki łakomy nie byłem.

<!-- https://www.strava.com/activities/7188310043 -->

Nie byłbym sobą jakbym nie chciał zwiedzić okolicy noclegu.
Krótki wieczorny spacer nie zaowocował powstaniem wielu ciekawych zdjęć, które chciałbym
tutaj umieścić.
