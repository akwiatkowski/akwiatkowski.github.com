---
layout:                 post
title:                  "Jazda podczas deszczu"
subtitle:               "czyli czasami lepiej po prostu zostać w domu"
desc:                   "Chciałem robić zdjęcia kwitnącym drzewom. Świat chciał abym zmoknął. Świat wygrał."
keywords:               [deszcz, zmoknąć, porażka]
date:                   2021-05-06 18:00:00
finished_at:            2024-11-10 20:00:00
author:                 "Aleksander Kwiatkowski"
categories:             trip
image_filename:         2021_05_06__17_48__5063639.jpg
image_position:         50% 70%
tags:                   [bicycle, article]
towns:                  [wielkopolskie, pobiedziska]

coords:                 [{"route": [], "type": "hike"}]
distance:               6
time_spent:             1
elevation:
temperature:            7
weather:                rain


pois:
#  - lat: 54.45911
#    lon: 18.56281
#    name: POI
#    type: todo / visited

---

[windy]: https://www.windy.com/
[wiki-lednogora]: https://pl.wikipedia.org/wiki/Lednog%C3%B3ra

## Wstęp

Pogoda w kwietniu i na początku maja nie przekonywała do jazdy
rowerem. Potrzebując trochę ucieczki od miasta postanowiłem, że
po pracy sobie pojeżdżę.

## Szczegóły

Pierwszy pomysł pojawił się 2-3 tygodnie wcześniej. Chciałem raz w niedzielę
podjechać w stronę [Lednogóry][wiki-lednogora] i poszukać kwitnących drzew
owocowych.

To miała nie być normalna wycieczka rowerowa a tylko użycie roweru jako pomoc
w poruszaniu się.

Już [kiedyś]({% post_url 2019-04-07-okolice-lednogory-i-pobiedzisk %})
spacerowałem po tej okolicy i wiedziałem, że znajdę tutaj wiele ciekawych obiektów.

Taki pomysł miałem w drugiej połowie kwietnia. W tym roku wiosna przychodzi
wolniej z powodu chłodniejszej pogody (globalne ocieplenie nie znikło!).
Dowiedziałem się, że drzewa zaczęły kwitnąć później dlatego jeszcze nie było
nic całkowicie stracone.

Akurat tego dnia miałem czas aby pojeździć rowerem. Zobaczyłem na prognozę
pogody. No nie była idealna bo było chłodno i jakieś zielone (deszczowe)
kropeczki się pojawiały. Nie powinno dużo padać, co nie?

Nie brałem plecaka rowerowego a miejski. Zastanawiałem się nad laptopem
jeżeli musiałbym coś na trasie zrobić lecz ostatecznie go,
na szczęście, nie zabrałem.

Wziąłem dwa aparaty (Olympus z 12-100/4 i Sony z 28-75/2.8).

Gdy ruszyłem zaczął delikatnie padać deszcz. Byłem przygotowany na trochę
chłodniejszą pogodę. Ubrałem kilka warstw górnych z kurtką membranową i spodnie
rowerowe z dresami.

{% photo "2021_05_06__17_48__5063637.jpg","W przerwie między deszczem" %}

Gdy wysiadłem z pociągu deszcz padał już solidnie. Zatrzymałem się na chwilę pod
wiatą myśląc, że może zaraz przestanie. Sprawdziłem prognozę na [windy][windy]
jednak ona wyjaśniła moje wątpliwości - będzie padać i to mocno.

Miałem godzinę do kolejnego powrotnego pociągu. Postanowiłem ruszyć
rowerem aby chociaż zobaczyć okolicę, jaką chciałem zobaczyć. Znałem ją dobrze
ale chciałem sprawdzić jaka jest w tym momencie, czy będzie pasowała
do zdjęć.

W momencie gdy trochę piasku wleciało w hamulce mój rower zaczął wydawać mało
przyjemne dźwięki. Już sobie wyobraziłem jak się właśnie zużywają klocki hamulcowe.

To niby rower przełajowy ale w mojej ocenie jazda rowerem w terenie, podczas
deszczu, to nie może być przyjemność. Gdy sucho jest źle, gdy mokro jeszcze gorzej.

Po chwili jazdy było mi zimno w ręce. Przydały by się pełne rękawiczki
odporniejsze na wodę. Buty również zaczęły przemakać i było mi zimno w nogach.

Dresy namokły ale nie było mi zimno, o dziwo. Górna część ubrania raczej dała radę.
Miałem na plecach (głównie plecaku) solidny ślad po błocie.

Czy warto było? Nie, ale poczułem się wyraźnie lepiej że się poruszałem i nie
siedziałem w ciasnym mieście. Wiec może ostatecznie było warto?

Następnym razem gdy jest szansa na deszcz i jest chłodno to będę wolał
siedzieć w domu.
