---
layout:                 post
title:                  "Miało być ładnie i było"
subtitle:               "przejazd z Lidzbarku w stronę Ostródy - czyli to co najbardziej podoba mi się na Warmii"
desc:                   "Przedostatni i najciekawszy dzień mojej największej wycieczki rowerowej w tym roku. Okazało się, co nie jest szokujące, że im dalej na wschód tym tereny są ładniejsze, bardziej dzikie. Przejechaliśmy z Lidzbarku pod Ostródę, do jednej z wielu zapomnianych wiosek - Ostrowina."
keywords:               [lidzbark, ostróda, rzeka wel, koszelewki, koszelewy, grabacz, rybno, rumian, gutowo, elgnowo, wierzbica, marwałd, wysoka wieś, wzgórza dylewskie, pietrzwałd, naprom, rudno, brzydowo, krąplewo, drwęca, ostrowin]
date:                   2020-06-06 20:00:00
finished_at:            2020-11-29 12:00:00
author:                 "Aleksander Kwiatkowski"
categories:             trip
image_filename:         2020_06_06__09_55__6065943.jpg
tags:                   [bicycle, panniers, main, best]
towns:                  [warminsko_mazurskie, lidzbark, rybno, lubawa, dabrowno, ostroda, grunwald]
# (dąbrówno)

coords:                 [{"route": [], "type": "bicycle"}]
coords_file:            "2020-06-06-mialo-by-ladnie-i-bylo.json"
coords_type:            "bicycle"
map_zooms:              11
distance:               98 # 75 + 23
time_spent:             10 # 7 + 3
elevation:              678 # 517 + 161
temperature:


pois:
#  - lat: 54.45911
#    lon: 18.56281
#    name: POI
#    type: todo / visited

strava: 3573880630

---

[wiki-ostroda]: https://pl.wikipedia.org/wiki/Ostr%C3%B3da
[wiki-lidzbark]: https://pl.wikipedia.org/wiki/Lidzbark
[wiki-wel]: https://pl.wikipedia.org/wiki/Wel_(dop%C5%82yw_Drw%C4%99cy)
[wiki-podciborz]: https://pl.wikipedia.org/wiki/Podcib%C3%B3rz
[wiki-jelen]: https://pl.wikipedia.org/wiki/Jele%C5%84_(powiat_dzia%C5%82dowski)
[wiki-koszelewki]: https://pl.wikipedia.org/wiki/Koszelewki
[wiki-tarczyny]: https://pl.wikipedia.org/wiki/Tarczyny
[wiki-koszelewy]: https://pl.wikipedia.org/wiki/Koszelewy
[wiki-grabacz]: pl.wikipedia.org/wiki/Grabacz
[wiki-tuczki]: https://pl.wikipedia.org/wiki/Tuczki
[wiki-ilawa]: https://pl.wikipedia.org/wiki/I%C5%82awa
[wiki-dzialdowo]: https://pl.wikipedia.org/wiki/Dzia%C5%82dowo
[wiki-rybno]: https://pl.wikipedia.org/wiki/Rybno_(powiat_dzia%C5%82dowski)
[wiki-dabrowno]: https://pl.wikipedia.org/wiki/D%C4%85br%C3%B3wno_(wojew%C3%B3dztwo_warmi%C5%84sko-mazurskie)
[wiki-wzgorza-dylewskie]: https://pl.wikipedia.org/wiki/Wzg%C3%B3rza_Dylewskie
[wiki-rumian]: https://pl.wikipedia.org/wiki/Rumian_(wojew%C3%B3dztwo_warmi%C5%84sko-mazurskie)
[wiki-rumienica]: https://pl.wikipedia.org/wiki/Rumienica
[wiki-gutowo]: https://pl.wikipedia.org/wiki/Gutowo_(wojew%C3%B3dztwo_warmi%C5%84sko-mazurskie)
[wiki-elgnowo]: https://pl.wikipedia.org/wiki/Elgnowo
[wiki-wierzbica]: https://pl.wikipedia.org/wiki/Wierzbica_(wojew%C3%B3dztwo_warmi%C5%84sko-mazurskie)
[wiki-marwald]: https://pl.wikipedia.org/wiki/Marwa%C5%82d
[wiki-samborowo]: https://pl.wikipedia.org/wiki/Samborowo
[wiki-turza-wielka]: https://pl.wikipedia.org/wiki/Turza_Wielka_(województwo_warmińsko-mazurskie)
[wiki-wygoda]: https://pl.wikipedia.org/wiki/Wygoda_(powiat_ostr%C3%B3dzki)
[wiki-klonowo]: https://pl.wikipedia.org/wiki/Klonowo_(powiat_ostr%C3%B3dzki)
[wiki-wysoka-wies]: https://pl.wikipedia.org/wiki/Wysoka_Wie%C5%9B_(wojew%C3%B3dztwo_warmi%C5%84sko-mazurskie)
[wiki-dylewska-gora]: https://pl.wikipedia.org/wiki/Dylewska_G%C3%B3ra
[wiki-pietrzwald]: https://pl.wikipedia.org/wiki/Pietrzwa%C5%82d_(wojew%C3%B3dztwo_warmi%C5%84sko-mazurskie)
[wiki-brzydowo]: https://pl.wikipedia.org/wiki/Brzydowo_(powiat_ostr%C3%B3dzki)
[wiki-naprom]: https://pl.wikipedia.org/wiki/Naprom
[wiki-rudno]: https://pl.wikipedia.org/wiki/Rudno_(wojew%C3%B3dztwo_warmi%C5%84sko-mazurskie)
[wiki-kraplewo]: https://pl.wikipedia.org/wiki/Kraplewo
[wiki-olsztynek]: https://pl.wikipedia.org/wiki/Olsztynek
[wiki-drweca]: https://pl.wikipedia.org/wiki/Drw%C4%99ca
[wiki-ostrowin]: https://pl.wikipedia.org/wiki/Ostrowin
[wiki-rychnowo]: https://pl.wikipedia.org/wiki/Rychnowo_(wojew%C3%B3dztwo_warmi%C5%84sko-mazurskie)
[wiki-grunwald]: https://pl.wikipedia.org/wiki/Grunwald_(wie%C5%9B_w_wojew%C3%B3dztwie_warmi%C5%84sko-mazurskim)

## Wstęp

Tego dnia powinniśmy zgodnie z wiatrem jechać na północ gdzieś w okolice
[Ostródy][wiki-ostroda]. Gdybyśmy chcieli szybko wracać to byłaby idealna opcja
jednak w planie mieliśmy jeszcze jeden krótki dzień.

## Szczegóły

Szukając następnego noclegu chciałem wybrać coś w odpowiedniej odległości
od [Ostródy][wiki-ostroda]. Nie chciałem szukać noclegu w mieście ale też
nie mógł być daleko gdyż chcieliśmy dojechać na pociąg powrotny około godziny
11-tej.

Teoretycznie mogliśmy wracać później ale byłem już trochę zmęczony psychicznie
ciągłą jazdą rowerem po poprzednich dniach.

{% photo "2020_06_06__09_31__6065888.jpg","Opuszczając Podcibórz","tag:good,tag:timeline" %}

Po spakowaniu się ruszyliśmy drogą wojewódzką w stronę [Lidzbarku][wiki-lidzbark].
Nasza trasa nie była jakoś idealnie zaplanowana. Po prostu chciałem jechać
spokojnymi drogami na północ - zgodnie z wiatrem.

{% photo "2020_06_06__09_37__6065899.jpg","Droga przez pola" %}

Przejechaliśmy przez rzekę [Wel][wiki-wel] i przejazd kolejowy.
Byliśmy już w sumie na terenie [Lidzbarku][wiki-lidzbark].

{% photo "2020_06_06__09_41__6065912.jpg","Warmińskie pola","tag:timeline,tag:good" %}

Skręciliśmy na północ jadąc do [Podcibórza][wiki-podciborz]. Pierwszym celem była
wieś [Jeleń][wiki-jelen].

Przez chwilę jechaliśmy wzdłuż rzeki [Wel][wiki-wel], którą widzieliśmy w
obniżeniu terenu po prawej.

{% photo "2020_06_06__09_48__6065936.jpg","Stodoła zakryta drzewami" %}

Po prawie kilometrze jazdy asfaltem musieliśmy skręcić na północ w drogę gruntową.
Droga tam widoczna była tylko na mapie OSM a jadąc po niej chcieliśmy dostać
się do [Jelenia][wiki-jelen]. Musieliśmy przejechać ponad 3km nie mając
pewności czy nie będziemy musieli się wrócić.

{% photo "2020_06_06__09_59__6065950.jpg","Krzyż w okolicy Jelenia" %}

Bardzo mi się podobało falujące na wietrze zboże. Okolica również się podobała
chociaż podjeżdżając po zarośniętej drodze na wzgórze czułem niepewność.
Nie byłem pewien czy nie będziemy musieli wracać bo droga będzie
nieprzejezdna.

{% photo "2020_06_06__10_13__6065952.jpg","Bloki w Koszelewkach" %}

Na szczęście udało się bez problemu dostać do [Jelenia][wiki-jelen].
Tam zrobiłem zdjęcie bardzo ładnej starej chatki. W całej wsi to nie była
jedyna stara chata ale była drewniana i ładnie położone.

{% photo "2020_06_06__10_25__6065965.jpg","Stawy w okolicy miejscowości Koszelewy" %}

Bardzo podobał mi się zjazd w stronę [Koszelewek][wiki-koszelewki] chociaż
gdy już zatrzymałem się po utracie prędkości i sprawdziłem na mapę
to zastanawiałem się, czy nie lepiej byłoby skręcić do wsi [Tarczyny][wiki-tarczyny].
Powinien być tam dojazd po dobrze utwardzonej drodze gruntowej.
Gdy byśmy wybrali tą opcje to byśmy mieli widok na Jezioro Grądy.

{% photo "2020_06_06__10_38__6065976.jpg","Okolica stawów rybnych","tag:good" %}

Zbliżaliśmy się do [Koszelew][wiki-koszelewy] jednak postanowiliśmy skrócić
i jechaliśmy w okolicy stawów rybnych obok rzeki [Wel][wiki-wel]
zamiast wjeżdżać do [miasta][wiki-koszelewy].

{% photo "2020_06_06__10_46__6066001.jpg","Zalew na rzece Wel" %}

Bardzo ładnie wyglądało coś co mogło być przystanią albo jakimś centralnym
obiektem tych stawów.

{% photo "2020_06_06__10_49__6066006.jpg","Domy we wsi Grabacz" %}

Dotarliśmy do [Grabacza][wiki-grabacz]. Zaskakiwała mnie "odległość" tych
domów od jakiegoś większego miasta. Tutaj był prawdziwy spokój.

{% photo "2020_06_06__10_51__6066008.jpg","Okolica miejscowości Tuczki","tag:timeline" %}

Przejechaliśmy przez tory w okolicy przystanku w [Tuczkach][wiki-tuczki].
Zatrzymują się tu pociągi z [Iławy][wiki-ilawa] do [Działdowa][wiki-dzialdowo].

{% photo "2020_06_06__11_18__6066015.jpg","Droga w stronę Rumian","tag:timeline,tag:good" %}

Dotarliśmy do [Rybna][wiki-rybno], które to wydaje się być ładnym małym miasteczkiem.
Niestety nie zatrzymywaliśmy się tam na tyle abym mógł to ocenić.
Po prostu przejechaliśmy sprawnie aby jechać dalej szukając jeszcze ładniejszych
miejsc.

{% photo "2020_06_06__11_27__6066029.jpg","Centrum wsi Rumian" %}

Patrząc na mapę zastanawiam się, czy warto by było przejechać przez
[Dąbrówno][wiki-dabrowno] (na wschód od nas), które to jest położone pomiędzy dwoma jeziorami.

{% photo "2020_06_06__11_30__6066038.jpg","Kościół we wsi Rumian","tag:good" %}

Zaciekawił mnie budynek który widziałem podczas wyjazdu. Miał na sobie
napis "Vip Adaptation" i bardzo "cygański" styl.

{% photo "2020_06_06__12_00__6066055.jpg","Wiejska zabudowa" %}

Ruszyliśmy na północ. Naszym celem było w tym momencie przejechanie przez
[Wzgórza Dylewskie][wiki-wzgorza-dylewskie] które już wcześniej chciałem odwiedzić.
Wiedziałem, że jest tam spora różnica wysokości i może tam być coś ciekawego.

{% photo "2020_06_06__12_10__6066078.jpg","Droga do Gutowa","tag:good,tag:timeline,tag:rural" %}

Podobała mi się ta droga. Ruch na niej był niewielki, okolica lekko pofalowana
a drzewa lekko falowały na wietrze. Cały wyjazd został podporządkowany temu
dniu. Wiedzieliśmy (ale nie z 100% pewnością) że tego dnia wiatr będzie wiał w stronę północną
dlatego dwa poprzednie dni musieliśmy podjechać maksymalnie na wschód (i lekko południe)
aby tego dnia wykorzystać ten wiejący wiatr.

{% photo "2020_06_06__12_13__6066092-hdr.jpg","Wjazd do wsi Rumian","tag:good,tag:timeline,tag:rural" %}

We wsi [Rumian][wiki-rumian] podobało mi się centrum, głównie kościół i okoliczne domy.
Podobało mi się również małe jezioro przez które przepływa rzeka [Rumienica][wiki-rumienica].

Okolica jest bardzo ładna. To jest coś co trudno mi wytłumaczyć. Możliwe
że głównym czynnikiem jest to jak została poprowadzona droga asfaltowa - nie
najprościej tylko trochę tak chaotycznie, aby było "ciekawiej".

{% photo "2020_06_06__12_18__6066103.jpg","Wyjazd z Gutowa" %}

Wjazd do wsi [Gutowo][wiki-gutowo] również mi się podobał. Pola były bardzo delikatnie pofalowane,
a już centrum tej wsi to dopiero było klimatyczne miejsca.
Właśnie jeżdżąc rowerem najbardziej poszukuje takich miejsc i staram się
o nich pisać póki jeszcze one istnieją.

{% photo "2020_06_06__12_19__6066110.jpg","Warmińska droga","tag:timeline" %}

W [Elgnowie][wiki-elgnowo] podobały mi się domy, które nie potrzebowały ogrodzenia.
Mało kto tu przejeżdża to gospodarze nie czują potrzeby ogrodzenia swojego
terenu.

{% photo "2020_06_06__12_37__6066121.jpg","Wjazd do Wierzbicy" %}

Dotarliśmy do kolejnej wsi - [Wierzbicy][wiki-wierzbica]. Tuż za tablicą tej
miejscowości zatrzymałem się gdyż zauważyłem dużą ilość ptaków na drodze.
Zastanawiałem się dlaczego one tam się kręcą.

{% photo "2020_06_06__13_14__6066133.jpg","Zabudowania Marwałdu (1)","tag:timeline,tag:good" %}

Patrząc na mapę w tej [wsi][wiki-wierzbica] to kiedyś (do 1945) była tu kolej,
prawdopodobnie wąskotorowa, której najbliższy przystanek był we wsi
[Marwałd][wiki-marwald]. Linią tą można było dostać się do [Samborowa][wiki-samborowo]
niedaleko [Ostródy][wiki-ostroda] albo [Turzy Wielkiej][wiki-turza-wielka] w
stronę do [Działdowa][wiki-dzialdowo].

{% photo "2020_06_06__13_14__6066136.jpg","Zabudowania Marwałdu (2)","tag:timeline,tag:good" %}

W [Marwałdzie][wiki-marwald] zatrzymaliśmy się przy sklepie spożywczym.
Wkroczyliśmy na drogę 537 którą kierowaliśmy się do [Wygody][wiki-wygoda].
Po drodze wyprzedziły nas jakieś dwa samochody sportowe, klasa "bardzo
sportowa" a nie jakieś BMW.

{% photo "2020_06_06__13_53__6066174.jpg","Widok z Góry Dylewskiej" %}

Skręciliśmy na północ we wsi [Klonowo][wiki-klonowo]. Trochę mnie zmartwiły
znaki "8% podjazd".

{% photo "2020_06_06__13_56__6066193.jpg","Zaparkowane rowery" %}

Dotarliśmy do [Wysokiej Wsi][wiki-wysoka-wies]. Pierwszy i ostatni raz byłem
tutaj [pod koniec listopada]({% post_url 2019-12-01-eksploracja-warmii-samochodem %})
jednak wtedy nie mieliśmy zbyt dużo czasu. Tego dnia będąc na rowerach byliśmy
bardziej mobilni. Paradoksalnie samochodem można przejechać więcej ale znacznie mniej
się zobaczy a czas każdego jest ograniczony.

{% photo "2020_06_06__14_17__6066209.jpg","Droga Naprom-Pietrzwałd","tag:timeline,tag:good" %}

Podjechaliśmy na wieżę widokową na [Dylewskiej Górze][wiki-dylewska-gora].
Faktycznie widok tutaj jest bardzo dobry ale nie powiedziałbym że urzeka.
Po prostu widać dalej i "więcej".

{% photo "2020_06_06__14_32__6066224.jpg","Przez pola do Rudna","tag:timeline,tag:good" %}

Wracając mieliśmy nadzieje, że teraz będziemy mogli spokojnie zjeżdżać
rowerem.

{% photo "2020_06_06__14_44__6066242.jpg","Okolica Rudna","tag:good" %}

Zjechaliśmy do [Pietrzwałdu][wiki-pietrzwald]. Sam zjazd wydawał mi się, że
będzie ciekawszy. Zjazd się "dość szybko" uspokoił chociaż nie na tyle
abyśmy się zatrzymali w [Pietrzwałdzie][wiki-pietrzwald] z którego to
odchodzi czerwony szlak rowerowy. Nie planowaliśmy dokładnie nim jechać
jednak chcieliśmy dostać się do [Brzydowa][wiki-brzydowo] a to była
najkrótsza droga. Oczywiście najkrótsza nie oznacza najlepsza.

Patrząc teraz na mapę to wydaję mi się, że lepszym rozwiązaniem byłoby zatrzymać się
w [Pietrzwałdzie][wiki-pietrzwald] i jechać czerwonym szlakiem rowerowym.

{% photo "2020_06_06__15_14__6066285.jpg","Zbiornik wodny obok Kraplewa" %}

Zjechaliśmy trochę dalej. Chciałem drogą gruntową przejechać przez pole aby
dostać się do czerwonego szlaku rowerowego. Okazało się, że droga na mapie OSM
to była taka droga dojazdowa na pole, a dalsza część już totalnie zarosła.
Musieliśmy się wrócić i jechać do [Napromu][wiki-naprom].

{% photo "2020_06_06__15_17__6066306.jpg","Droga przez Kraplewo" %}

W [Napromie][wiki-naprom] okazało się, że musimy jechać po drodze gruntowej.

{% photo "2020_06_06__15_28__6066312.jpg","Coraz bardziej klimatyczne drogi","tag:good" %}

Po krótkiej przerwie bezchmurnego nieba sytuacja się zmieniła. Gdy dojeżdżaliśmy do
wsi [Rudno][wiki-rudno] niebo ponownie było pokryte chmurami.
Ta miejscowość też jest ciekawie położona "na uboczu".

{% photo "2020_06_06__15_33__6066321.jpg","Klimat Warmii który uwielbiam" %}

Przejechaliśmy [Brzydowo][wiki-brzydowo] i skręciliśmy do [Kraplewa][wiki-kraplewo],
obok którego jest ciekawe jezioro. Zaczął padać delikatny deszcz.

W okolicy była tutaj linia kolejowa [Ostróda][wiki-ostroda]-[Olsztynek][wiki-olsztynek].

{% photo "2020_06_06__15_47__6066338.jpg","Zbliżając się do wsi Ostrowin","tag:timeline" %}

Nagrałem już bardzo dużo tego dnia i kamerka zaczęła informować mnie o rozładowanej
baterii. Musiałem się ograniczać i wybierałem krótkie scenki gdyż po chwili kamerką
wydawała kilka dźwięków i się wyłączała.

{% photo "2020_06_06__16_50__6066348.jpg","Staw we wsi Ostrowin" %}

Teren stawał się inny. Kojarzył mi się z moją
[pierwszą]({% post_url 2018-06-09-zachodnie-mazury-nie-sa-takie-plaskie %})
rowerową przygodą w tej okolicy. Tylko czym dokładnie? To niełatwo określić słowami
ale jest to coś co mnie przyciąga w te strony, zwłaszcza w czerwcu.

{% photo "2020_06_06__17_04__6066359.jpg","Droga do Ostrowina","tag:good,tag:timeline" %}

Dotarliśmy do starej drogi krajowej 7, która została zamieniona na drogę
wojewódzką 542.

{% photo "2020_06_06__17_24__6066375.jpg","Zapomniany kiosk ruchu" %}

Zostały nam ostatnie kilometry do noclegu. Mieliśmy zjazdy, podjazdy, to
co fajne w tym regionie. Najlepszy zjazd był przed rzeką, a jaka tutaj
mogła być inna rzeka niż [Drwęca][wiki-drweca]. Ona mi się zawsze kojarzy
z fajnymi terenami.

{% photo "2020_06_06__18_33__6066398.jpg","Okolica sklepu spożywczego" %}

Dotarliśmy do [Ostrowina][wiki-ostrowin] - miejscowości w której mieliśmy
nocleg. Jak to zwykle bywa nasz nocleg nie był w centrum tylko gdzieś dalej
i każdy nocleg na tym wyjeździe był ciekawy.

Dotarliśmy do noclegu i okazało się, że jesteśmy jeszcze dalej od cywilizacji
niż dzień wcześniej.

Byłem już zmęczony. Chciałem zostawić sakwy, pojechać na szybko do sklepu i coś
zjeść. W [Ostrowinie][wiki-ostrowin] jest sklep, jednak zapamiętałem że był on
zamknięty.

Musieliśmy jechać do [Rychnowa][wiki-rychnowo] - około 10km w jedną stronę
aby coś zjeść i kupić zapasy. Naprawdę mi się już nie chciało.

Musieliśmy ponownie przejechać podjazdy i zjazdy przez [Drwęcę][wiki-drweca],
dostać się do starej 7-ki i jechać bocznym basem. Droga jest bardzo dobra dla
rowerów gdyż jest szeroki boczny pas a ruch jest stosunkowo mały.

Dotarliśmy do restauracji a później skoczyliśmy do sklepu w centrum
[Rychnowa][wiki-rychnowo]. Bardzo mi się podobała ta okolica. Czułem chęć
eksploracji "no ale nie dzisiaj". Bardzo chciałbym tu jeszcze raz przyjechać i skręcić
w którąś z bocznych dróg. Patrzę teraz na mapie i w sumie te drogi nie prowadzą
w żadne istotne miejsce więc pewnie pojechałbym w stronę [Grunwaldu][wiki-grunwald].

Po powrocie do domu gdy zobaczyłem plik GPX zauważyłem, że zaliczyłem gminę
[Grunwald][wiki-grunwald]. W sumie to zaliczenie było tak "bardzo ledwo" bo
tylko delikatnie wkroczyłem na jej teren.

Mógłbym z noclegu pojechać kilkaset metrów i zaliczyłbym
gminę [Olsztynek][wiki-olsztynek] tylko nie chciało mi się. Zabrakło
tego dnia 2-3km abym miał przejechane 100km. Kolejna setka nie jest dla
mnie istotna.

Byłem już zmęczony jeżdżeniem. Uważam, że każdego dnia w środku powinienem robić
przerwę na lekki obiad bo jedzenie pełnego dania wieczorem nie jest zbyt
dobre. A ten błąd popełniałem codziennie na tym wyjeździe.
