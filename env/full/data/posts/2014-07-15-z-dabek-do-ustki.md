---
layout:                 post
title:                  "Z Dąbek do Ustki"
subtitle:               "czwarty ostatni dzień przejażdzki na wybrzeżu, 57km i poszukiwanie powrotu"
date:                   2014-07-15 21:00:00
author:                 "Aleksander Kwiatkowski"
categories:             trip
tags:                   [main, bicycle, panniers, coast, best]
towns:                  [zachodnio_pomorskie, pomorskie, darlowo, postomino, ustka]
lands:                  [wybrzeze_slowinskie]

coords:                 [{"route": [[54.38770,16.33028], [54.42751,16.41499], [54.44893,16.39748], [54.50747,16.46700], [54.53995,16.54185], [54.50977,16.61721], [54.50987,16.65411], [54.51704,16.65377], [54.52023,16.77514], [54.51056,16.80758], [54.53846,16.82166], [54.57897,16.86097]], "type": "bicycle"}]
coords_file:            "2014-07-15-z-dabek-do-ustki.json"
coords_type:            "bicycle"
map_zooms:              11
distance:               57
time_spent:             7
strava: 166527622
---

[wiki-darlowo-zamek]:   https://pl.wikipedia.org/wiki/Zamek_Ksi%C4%85%C5%BC%C4%85t_Pomorskich_w_Dar%C5%82owie
[wiki-dabki]:           https://pl.wikipedia.org/wiki/D%C4%85bki_(wojew%C3%B3dztwo_zachodniopomorskie)
[wiki-darlowo]:         https://pl.wikipedia.org/wiki/Dar%C5%82owo
[wiki-hel]:             https://pl.wikipedia.org/wiki/Hel_(miasto)
[wiki-ustka]:           https://pl.wikipedia.org/wiki/Ustka
[wiki-jaroslawiec]:     https://pl.wikipedia.org/wiki/Jaros%C5%82awiec_(wojew%C3%B3dztwo_zachodniopomorskie)
[wiki-jezierzany]:      https://pl.wikipedia.org/wiki/Jezierzany_(wojew%C3%B3dztwo_zachodniopomorskie)
[wiki-krolewo]:         https://pl.wikipedia.org/wiki/Kr%C3%B3lewo_(wojew%C3%B3dztwo_zachodniopomorskie)
[wiki-zlakowo]:         https://pl.wikipedia.org/wiki/Z%C5%82akowo
[wiki-kolobrzeg]:       https://pl.wikipedia.org/wiki/Ko%C5%82obrzeg
[wiki-203]:             https://pl.wikipedia.org/wiki/Droga_wojewódzka_nr_203

{% photo_header "Port w Ustce","" %}

Wstęp
-----

Był to ostatni dzień wyprawy po Wybrzeżu i poniżej napiszę dlaczego był on
znacznie inny od poprzednich.

Szczegóły
---------

Główną różnicą była dobra pogoda. Niebo chyba było bezchmurne, co za tym idzie
było bardzo ciepło.

{% photo "IMGP8230raw1.jpg","Wiatraki obok Darłówka","tag:countryside" %}

Kolejną rzeczą to rozładowała mi się kamerka i nie mogłem nic nagrać, chociaż
filmik z tego dnia byłby najciekawszy.

Wyruszyliśmy dość późno, bo po godzinie 10-tej, z [Dąbek][wiki-dabki] kierując
się do [Darłowa][wiki-darlowo]. Tam się rozdzieliliśmy, gdyż część chciała zwiedzić
[zamek][wiki-darlowo-zamek], a część wolała popływać. Mi się pływać nie chciało, ale
również nie chciało mi się łazić po zamku. Wybrałem pływanie jako mniejsze zło.

{% photo "IMGP8261raw1.jpg","Opuszczając wieś Jezierzany","tag:timeline" %}

Z [Darłowa][wiki-darlowo] jechaliśmy drogą równoległą do aleji Jana Pawła II.
Całkiem fajna trasa - pola i wiatraki. Wyjechaliśmy tą drogą na plażę i tam
"przeczekaliśmy".

{% photo "IMGP8264raw1.jpg","Okolica Łącko-Korlino","tag:timeline,tag:countryside" %}

Przez rozdzielenie całej grupy nie mogliśmy się później znaleźć. My czekaliśmy
godzinę i co najmniej kilka telefonów "gdzie jesteście". Zdecydowaliśmy wszyscy, że
jednak pojedziemy sami. Miałem GPSa oraz musieliśmy wracać do cywilizacji, reszta
jechała dalej aż do [Helu][wiki-hel]. Tak przy okazji, to [Hel][wiki-hel] mam
również w planach.

Zaczęliśmy jechać na wschód w kierunku [Ustki][wiki-ustka]. Teraz na mapie widzę,
że w linii prostej były to 32km.

{% photo "IMGP8280raw1.jpg","Droga do wsi Zaleskie","tag:timeline,tag:summer,tag:countryside" %}

Początkowo jechaliśmy po lekko terenowym szlaku, na szczęście piasków nie było za dużo.
W [Jarosławcu][wiki-jaroslawiec] skręciliśmy w stronę [Jezierzan][wiki-jezierzany]
jednocześnie oddalając się od wybrzeża.

Przejechaliśmy przez [Królewo][wiki-krolewo] i tamte tereny mi się bardzo
podobało. Możliwe że to było wynikiem dobrej pogody. Po pewnym czasie najlepiej
pamięta się uczucia, które się miało w danym miejscu, oraz wyolbrzymia się je.
Może to wszystko w tym momencie jest pewną wizją tych terenów popartą kilkoma
ładnymi zdjęciami. Nie mogłem ich robić dużo, gdyż się spieszyliśmy,
a hamowanie i ruszanie obciążonym rowerem trwa.
Niemniej chciałbym jeszcze odwiedzić te tereny kiedyś.

{% photo "IMGP8293raw1","Zachód w Ustce","tag:good" %}

Za [Zlakowo][wiki-zlakowo] był bardzo fajny zjazd. Prosta droga i 40km/h z
sakwami. Sakwami i namiotem!

W jednym momencie nie zauważyliśmy skrętu w lewo na drogę [203][wiki-203] przez
co nadłożyliśmy trochę kilometrów. Robiło się ciasno z czasem, a przez brak
sensownego posiłku siły nie były w szczytowej formie. Zdecydowaliśmy, że
jednak nie ma sensu się przesadnie spieszyć, bo byłoby głupio jakbyśmy dali z
siebie dużo, a nie zdąrzyli na pociąg. Zwolniliśmy i dojechaliśmy do [Ustki][wiki-ustka]
ze spokojem.

Będąc w okolicach dworca PKP pojechaliśmy na północ zjeść coś, a następnie zobaczyć
port.

Wracaliśmy pociągiem w nocy. Zapieliśmy rowery do ostatnich drzwi i trochę udało się
pospać.


Wnioski
-------

Sakwy i namiot zamieniają rower w mały czołg. Zapomnieć należy o dynamicznej jeździe.

Rogi na kierownice były konieczne. Długotrwałe trzymanie jej spowodowało
tymczasowe problemy z czuciem.

Najciekawsze tereny, dla mnie, są trochę dalej od wybrzeża. Jazda samym wybrzeżem
na ogół nie jest tak atrakcyjna, wyjątkiem był szlak za [Kołobrzegiem][wiki-kolobrzeg]
dnia [drugiego]({% post_url 2014-07-13-z-dziwnowka-do-sianozet %})

Dodatkowe baterie do kamerki są bardzo przydatne, tak samo jak powerbank. Baterie
kupiłem dość szybko, powerbank trochę później. Ładowanie sprzętu jest dość utrudnione,
a nie chciałem zostawiać komórki i kamerki gdzieś bez nadzoru.

Rozstawianie namiotu jest denerwujące, ale składanie go jest jeszcze bardziej.
Teraz namiot tylko w miejscach, gdzie nie ma innej opcji, czyli tam gdzie jest dziko.

Jak jest weekend i ładna pogoda to zawsze spotka się sakwiarzy na Wybrzeżu.
