---
layout:                 post
title:                  "Dawno nie było tak ciężko"
subtitle:               "przejazd z Tucholi do Jastrowia przez północną część Krajeńskiego Parku Krajobrazowego"
desc:                   "Pierwsza i ostatnia prawdziwa wycieczka rowerowa gdzie przejechałem z Tucholi do Jastrowia."
keywords:               [tuchola, debrzno, jastrowie, niwy, łąkie, sławęcin, ogorzeliny, ciechocin]
date:                   2024-05-03 18:00:00
finished_at:            2024-08-28 19:00:00
author:                 "Aleksander Kwiatkowski"
categories:             trip
image_filename:         2024_05_03__12_37_P5030063.jpg
image_position:         50% 30%
tags:                   [bicycle, best, main]
towns:                  [kujawsko_pomorskie, pomorskie, tuchola, kesowo, chojnice, kamien_krajenski, czluchow, debrzno, lipka, zlotow, jastrowie]

coords:                 [{"route": [], "type": "bicycle"}]
coords_file:            "2024-05-03-dawno-nie-bylo-tak-ciezko.json"
coords_type:            "bicycle"
map_zooms:              11
distance:               90
time_spent:             7
elevation:              497
# weather - 19C, measured 28C
temperature:            28


pois:
  - lat: 53.57785
    lon: 17.42401
    name: Klimatyczna wieś Niwy obok rzeki Kamionki
    type: visited
  - lat: 53.54814
    lon: 17.28357
    name: Pofalowane okolice Boboszewa obok Debrzna
    type: todo

strava:
#  - https://www.strava.com/activities/11323305014


---

[wiki-linia-208]: https://pl.wikipedia.org/wiki/Linia_kolejowa_nr_208
[wiki-krajenski-park]: https://pl.wikipedia.org/wiki/Kraje%C5%84ski_Park_Krajobrazowy
[wiki-bydgoszcz]: https://pl.wikipedia.org/wiki/Bydgoszcz
[wiki-kanal-bydgoski]: https://pl.wikipedia.org/wiki/Kana%C5%82_Bydgoski
[wiki-tuchola]: https://pl.wikipedia.org/wiki/Tuchola
[wiki-kamien-krajenski]: https://pl.wikipedia.org/wiki/Kamie%C5%84_Kraje%C5%84ski
[wiki-bladowo]: https://pl.wikipedia.org/wiki/Bladowo_(wojew%C3%B3dztwo_kujawsko-pomorskie)
[wiki-chojnice]: https://pl.wikipedia.org/wiki/Chojnice
[wiki-slupy]: https://pl.wikipedia.org/wiki/S%C5%82upy_(powiat_tucholski)
[wiki-zalno]: https://pl.wikipedia.org/wiki/%C5%BBalno
[wiki-tucholka]: https://pl.wikipedia.org/wiki/Tuch%C3%B3%C5%82ka
[wiki-ciechocin]: https://pl.wikipedia.org/wiki/Ciechocin_(wojew%C3%B3dztwo_pomorskie)
[wiki-slawecin]: https://pl.wikipedia.org/wiki/S%C5%82aw%C4%99cin_(powiat_choszcze%C5%84ski)
[wiki-ogorzeliny]: https://pl.wikipedia.org/wiki/Ogorzeliny
[wiki-zamarte]: https://pl.wikipedia.org/wiki/Zamarte_(powiat_s%C4%99pole%C5%84ski)
[wiki-niwy]: https://pl.wikipedia.org/wiki/Niwy_(powiat_s%C4%99pole%C5%84ski)
[wiki-rzeka-kamionka]: https://pl.wikipedia.org/wiki/Kamionka_(dop%C5%82yw_Brdy)
[wiki-mosiny]: https://pl.wikipedia.org/wiki/Mosiny
[wiki-debrzno]: https://pl.wikipedia.org/wiki/Debrzno
[wiki-stare-gronowo]: https://pl.wikipedia.org/wiki/Stare_Gronowo
[wiki-rzeka-debrzynka]: https://pl.wikipedia.org/wiki/Debrzynka
[wiki-jezioro-zuczek]: https://pl.wikipedia.org/wiki/%C5%BBuczek
[wiki-poznan]: https://pl.wikipedia.org/wiki/Pozna%C5%84
[wiki-lipka]: https://pl.wikipedia.org/wiki/Lipka_(powiat_z%C5%82otowski)
[wiki-lakie-krajenskie]: https://pl.wikipedia.org/wiki/%C5%81%C4%85kie_(powiat_z%C5%82otowski)
[wiki-jastrowie]: https://pl.wikipedia.org/wiki/Jastrowie

## Wstęp

Tego dnia udało mi się zaplanować prawdziwą wycieczkę rowerową. Przez to, że
mam mniej czasu trochę przesadziłem moje możliwości. Nie wiedziałem, że to
będzie też ostatnia prawdziwa wycieczka w roku 2024.

## Szczegóły

Chciałem ponownie odwiedzić [Krajeński Park Krajobrazowy][wiki-krajenski-park]
jednak tym razem przejechać trochę dalej na północ
niż to zrobiliśmy
[rok wcześniej]({% post_url 2023-05-01-majowki-w-tym-roku-nie-ma %}).
Połączenie kolejowe nie było idealne.

{% photo "2024_05_03__08_04_P5030002.jpg","Okolica Kanału Bydgoskiego" %}

Musieliśmy przeczekać 50 minut w
[Bydgoszczy][wiki-bydgoszcz]. Postanowiliśmy chwilę się przejechać po centrum.
Nie było to zaplanowane i nasza trasa była daleko do optymalnej.
Wiedziałem, ze warto podjechać pod [Kanał Bydgoski][wiki-kanal-bydgoski]
i tam na pewno coś ciekawego się znajdzie.

{% photo "2024_05_03__10_14_P5030008.jpg","Między stacją w Żalno i Tucholi" %}

Dobrze, że wróciliśmy szybciej na stacje. Arriva ma trochę inne podejście do
biletów na przewóz roweru. Dla nich bilet nie jest tożsamy z rezerwacją.

{% photo "2024_05_03__10_15_P5030011.jpg","Widok na dolinę rzeki Kicz","tag:timeline" %}

Ostatecznie tego dnia aż 6 rowerów nie pojechało pociągiem.
Dlatego decyzja aby szybciej wrócić i wejść do pociągu była słuszna.

{% photo "2024_05_03__10_18_P5030015.jpg","'Urwana' droga" %}

O 11-tej wysiedliśmy w [Tucholi][wiki-tuchola]. Trasę zaplanowałem wcześniej i
oboje z Maciejem mieliśmy ją wgraną na GPSy. Ta funkcjonalność jest dość
popularna ale dla mnie takie coś jest czymś nowym - zawsze wolałem trasę
generować na bieżąco.

{% photo "2024_05_03__10_18_P5030016.jpg","Droga do wsi Słupy","tag:timeline" %}

Trasa wiodła nas przez centrum [Tucholi][wiki-tuchola] aż do drogi 240.
Tą drogą jechałem już
[kiedyś]({% post_url 2018-05-04-przez-trzy-wojewodztwa-do-krajenskiego-parku %})
do [Kamienia Krajeńsiego][wiki-kamien-krajenski].

{% photo "2024_05_03__10_27_P5030022.jpg","Granica pól - droga do Żalno" %}

I faktycznie najlepszą opcją byłoby jechać teraz tak samo - zielonym szlakiem
rowerowym. Tylko nie chciałem powtarzać poprzedniej trasy o tej samej porze roku.

{% photo "2024_05_03__10_56_P5030029.jpg","Strumień obok Jeziora Ciechocińskiego" %}

W [Bladowie][wiki-bladowo] opuściliśmy drogę wojewódzką 240 i jechaliśmy przez
linię kolejową [208][wiki-linia-208]. Okolica przejazdu kolejowego była bardzo
ładna. Tutaj pojawił się widok na krajobraz, który mógłbym określić jako
połączenie okolic [Chojnic][wiki-chojnice] i
[Krajeńskiego Parku Krajobrazowego][wiki-krajenski-park].

{% photo "2024_05_03__10_58_P5030034.jpg","Droga do Żalna" %}

Jechaliśmy do miejscowości [Słupy][wiki-slupy] gdzie odbijaliśmy od
zielonego szlaku rowerowego. Każdemu jednak radziłbym jechać dalej
właśnie tym szlakiem. W mojej ocenie jest on atrakcyjniejszy od naszej
trasy.

{% photo "2024_05_03__11_04_P5030037.jpg","Pola rzepaku obok Ciechocina" %}

Droga asfaltowa stosunkowo szybko się skończyła i wtedy powoli zrozumiałem,
że dzisiaj może nie być tak łatwo. Sprawdzałem przed wyjazdem prognozę
pogody codziennie. Widziałem, że temperatura powinna być trochę niższa
niż w poprzednich dniach - maksymalnie 23C.

{% photo "2024_05_03__11_07_P5030040.jpg","Czy krajobraz może tworzyć memy?","tag:good" %}

Nie wiem czy to "starość" ale zdecydowanie bardziej teraz odczuwam upały,
niż to było kiedyś. I tego dnia czułem, że słońce będzie mnie męczyło.
Jedyną różnicą było to, że teraz miałem przy sobie krem UV i go użyłem.

{% photo "2024_05_03__11_20_P5030045.jpg","Wiatraki obok Sławęcina" %}

Gdy skończył się asfalt i wjechaliśmy na drogę gruntową przecinającą pole
jazda mi się znacznie bardziej podobała. Była ona dobrej jakości i się
delikatnie wiła.

{% photo "2024_05_03__12_02_P5030048.jpg","Dom w Ogorzelinach" %}

Zjeżdżaliśmy do wsi [Żalno][wiki-zalno]. Byłem rozpędzony do
stosunkowo dużej prędkości jak na jakość drogi. Była ona pełna piasku i
wiedziałem, że najważniejsze to trzymać mocno kierownicę i nie hamować.
Bo hamowanie niewiele by dało.

{% photo "2024_05_03__12_32_P5030059.jpg","Rzeka Kamionka we wsi Niwy" %}

Na skrzyżowaniu spotkaliśmy całkiem spory rajd rowerowy. Początkowo myślałem,
że będziemy jechać tak samo jak oni ale oni kierowali się do
[Tuchółki][wiki-tucholka] co by oznaczało powrót na zielony szlak.

{% photo "2024_05_03__12_46_P5030067.jpg","Droga do Bukowa" %}

Przez chwilę wymieniliśmy kilka słów i powiedzieli nam, że mamy przygotować się
na piaski. Właśnie te piaski podczas tego upalnego dnia mnie zmęczyły
(prawie jak "zmentzony"). A przynajmniej na to wolę zrzucać mój brak energii,
a nie na moją słabą kondycję.

{% photo "2024_05_03__13_18_P5030070.jpg","Ścieżka rowerowa przy drodze 188 do Debrzna" %}

Podobała mi się rzeka wypływająca z Jeziora Ciechocińskiego. Nie ma jej na mapie UMP.

Dotarliśmy do [Ciechocina][wiki-ciechocin]. Teraz już, przynajmniej przez jakiś
czas, mieliśmy komfort jazdy po drodze asfaltowej. Nie chciałem już jeździć po
piaskach tego dnia.

{% photo "2024_05_03__14_51_P5030072.jpg","Wyjazd ze Scholastykowa" %}

Droga do [Sławęcina][wiki-slawecin] nie była jakoś specjalnie ciekawa.
Gdyby nie pola rzepaku byłaby dość nudna. Oraz gdyby nie delikatne podjazdy
i zjazdy, które trochę też denerwowały. Chyba wolałbym aby były one dłuższe
i nie tak częste.

{% photo "2024_05_03__14_57_P5030073.jpg","Kaczki we wsi Łąkie" %}

[wiki-linia-281]: https://pl.wikipedia.org/wiki/Linia_kolejowa_nr_281

Następnie jechaliśmy dalej na zachód aż do [Ogorzelin][wiki-ogorzeliny].
Jest tutaj, albo był, przystanek na linii kolejowej [281][wiki-linia-281].

Sama wieś z jednej strony straciła już klimat małej miejscowości, z drugiej
strony ruch był minimalny i przejazd był bezproblemowy. Mają tutaj dobre
ścieżki rowerowe. Jechaliśmy ścieżką rowerową na zachód do miejscowości
[Zamarte][wiki-zamarte].

{% photo "2024_05_03__14_57_P5030075.jpg","Wjazd do wsi Łąkie" %}

Droga rowerowa skończyła się nagle gdy dojechaliśmy do granicy województwa.
Ciekawe które bardziej dba o infrastrukturę rowerową?

Dotarliśmy do drogi 25 po której musieliśmy przejechać kilkaset metrów aby
odbić do miejscowości [Niwy][wiki-niwy]. Wieś wygląda jakby była
złożona z kilku części. Pierwsza jest zdecydowanie najbliżej i najwyżej, a ostatnia część
jest tuż przed zjadem do rzeki [Kamionki][wiki-rzeka-kamionka].

{% photo "2024_05_03__14_57_P5030077.jpg","A takie drogi lubię najbardziej","tag:good,tag:countryside" %}

Gdy dojechaliśmy do wsi [Mosiny][wiki-mosiny] zauważyłem pierwszy błąd mojej trasy.
Teraz musieliśmy jechać 10km do [Debrzna][wiki-debrzno] po drodze wojewódzkiej.
Zdecydowanie lepiej byłoby dostać się do [Starego Gronowa][wiki-stare-gronowo]
i jechać drogą regionalną na zachód. Tylko teraz już było za późno na taką
zmianę trasy.

{% photo "2024_05_03__15_01_P5030078.jpg","Stary dom we wsi Łąkie (1)" %}

Po kilku kilometrach po lewej stronie drogi pojawiła się ścieżka rowerowa.
Od razu z niej skorzystaliśmy. Krajobraz stał się znacznie bardziej pofalowany.
Nie wiem czy tutaj jest źródło rzeki [Debrzynki][wiki-rzeka-debrzynka]
jednak na pewno jest tutaj Jezioro [Żuczek][wiki-jezioro-zuczek]
obok którego jest solidny spad terenu.

{% photo "2024_05_03__15_01_P5030079.jpg","Stare domy we wsi Łąkie (2)" %}

Dotarliśmy do [Debrzna][wiki-debrzno]. Tutaj zaplanowaliśmy obiad.
Pod względem czasu jechaliśmy sprawnie i mieliśmy sporo czasu.
Patrząc na dostępne restauracje wybrałem tą nad jeziorem. Wybór był ok ponieważ
oprócz widoku to miejsce raczej było neutralne - ani nic specjalnie pozytywnego,
ani nic specjalnie negatywnego. Raczej nie wybrałbym następnym
razem innego miejsca tutaj.

{% photo "2024_05_03__15_48_P5030082.jpg","Domy w Radawnicy" %}

Jak to zwykle bywa jedzenie zajęło nam trochę więcej czasu niż przewidywaliśmy.
I tak mając ponad godzinę rezerwy zmniejszyła się ona do 60-40 minut na trasie.
A ja po posiłku nie zyskałem sił. Nigdy nie miałem tak, że na "oparach" musiałem
przejechać ponad 30km do końca trasy. Ten dzień był bardzo męczący dla mnie.

{% photo "2024_05_03__15_59_P5030084.jpg","Wiatrak obok wsi Kamień" %}

Będąc tak daleko od [Poznania][wiki-poznan] powrót musi być zaplanowany
i zrealizowany. Następny pociąg dla mnie był trochę za późno. Musiałem zacisnąć
zęby i jechać.

Dalsza droga była łatwa i trudna. Była dobrze zaplanowana, ruch
samochodowy był nieistotny, ale byłem naprawdę zmęczony. Kończyła mi się woda i chciałem
zatrzymać się w sklepie. Jak się później okazało ten wyszukany sklep tego dnia był
zamknięty - informacje na mapach były nieaktualne.

{% photo "2024_05_03__16_04_P5030088.jpg","Dom przed lasem" %}

Mogliśmy awaryjnie pojechać do [Lipki][wiki-lipka] i wrócić pociągiem
ale skomunikowanie nie było idealne i nie chciałem jechać drogą wojewódzką.
Bardziej opłacalne było jechać dalej.

Od tego momentu wioski były ciekawsze. Najładniejsza w mojej ocenie była
wieś [Łąkie][wiki-lakie-krajenskie]. Niestety spieszyliśmy się więc nie
było czasu na skupianie się na detalach.

Maciej dał mi trochę swojej wody ale była ona z solą - prosty izotonik.
Mi to nie przypadło do gustu i już wyszukałem najbliższy sklep - była to
żabka w [Jastrowie][wiki-jastrowie]. Tego dnia klientela była bardzo
"młodzieżowa".

Dotarliśmy na stacje kolejową i zacząłem myśleć o ostatnich przejazdach.
Potrzebowałbym coś spokojniejszego. Brakuje mi czasu. Niestety w najbliższych
dniach moje życie się trochę skomplikowało i musiałem przeznaczyć duży wysiłek
na pewne sprawy prywatne. Była to pierwsza i chyba ostatnia prawdziwa wycieczka
rowerowa roku 2024.
