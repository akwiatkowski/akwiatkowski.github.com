---
layout:                 post
title:                  "Z Pleszewa do Konina"
subtitle:               ""
desc:                   ""
keywords:               []
date:                   2019-03-23 14:00:00
#finished_at:            2100-02-09 12:00:00
author:                 "Aleksander Kwiatkowski"
categories:             trip
image_filename:         2019_03_23__11_50_P3230098.jpg
tags:                   [bicycle, todo]
towns:                  [wielkopolskie, pleszew, czermin, chocz, gizalki, grodziec, rzgow, zagorow, stare_miasto, konin]

coords:                 [{"route": [[51.89259,17.73320], [51.93129,17.73980], [51.95267,17.77285], [51.96832,17.82280], [51.96134,17.83010], [51.98624,17.87945], [51.99782,17.88984], [52.01108,17.86907], [52.04039,17.92383], [52.06931,17.91447], [52.09273,18.01094], [52.11962,17.99601], [52.19639,18.13334], [52.20302,18.22586], [52.23110,18.25024]], "type": "bicycle"}]
distance:               66
time_spent:             6
elevation:              150
temperature:            


pois:
  - lat: 52.06901
    lon: 17.91488
    name: Bardzo spokojna okolica na rower, najlepiej nie szosowy

---


## Wstęp

Do tej pory przejechałem rowerem tylko dwadzieścia kilka kilometrów. Nie miałem
okazji pojechać gdzieś dalej. Zapowiadana dobra pogoda (do 17 stopni C) wpłyneła na
plan pierwszej, dłuższej jazdy rowerem.

Chciałem również "zaliczyć" nowe gminy. Początkowo myślałem o trasie około 80km
[Rawicz][wiki-rawicz]-[Ostrów Wielkopolski][wiki-ostrow-wielkopolski], jednak
ostatecznie wybrałem alternatywę [Pleszew][wiki-pleszew]-[Konin][wiki-konin].

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/2234480813/embed/a9beb710f778b012f6658ae7d4fc41f06288bfb3'></iframe>

## Szczegóły

Aby zaliczyć nowe gminy muszę teraz jechać trochę dalej pociągiem. Zostały jakieś pojedyńcze,
jednak zostawiam je sobie na jakieś bardziej rekreacyjne przejazdy.

Dzień wcześniej późno poszedłem spać. Nie byłem pewien, czy wstanę na pociąg o 6:50.
Kolejny był półtora godziny później.

Ostatecznie mi się udało wstać. Temperatura była dość niska. Trudno było mi
uwierzyć, że dzisiaj może być znacznie cieplej.

Rano była dość solidna mgła. Ciekawa pogoda na robienie zdjęć.

Po ponad godzinie jazdy po 8-ej wysiedliśmy w [Pleszewie][wiki-pleszew], a raczej
na [stacji kolejowej][wiki-pleszew-stacja], która jest oddalona o 4km
od centrum [miasta][wiki-pleszew] i jest w [Kowalewie][wiki-kowalek].

[wiki-kowalek]: https://pl.wikipedia.org/wiki/Kowalew_(powiat_pleszewski)
[wiki-pleszew-waskotorowy]: https://pl.wikipedia.org/wiki/Pleszew_W%C4%85skotorowy

Ruszyliśmy ulicą Dworcową na północ. Po prawej widziałem tory oraz lokomotywę
wąskotorową. Widziałem odjeżdżający szynobus (a przynajmniej tak mi się wydawało).
To jest ciekawe rozwiązanie - pasażerowi przechodzą 50m i wsiadają do
kolei wąskotorowej, którą dojeżdżają do centrum [miasta][wiki-pleszew].

Kierowaliśmy się na północ. Po 2km przejechaliśmy przez drogę 12/11
i jechaliśmy do wsi [Korzkwy][wiki-korzkwy].

Krajobraz był monotonny. Jesień budziłą się bardzo powoli. Dominowały szare barwy
i dodatkiem niebieskiej (niebo). W powietrzu było widać dużo wilgoci
ograniczającej dalszy widok.

Jechaliśmy drogą gruntową do [Skrzypni][wiki-skrzypnia]. Nie jechaliśmy już chyba we wsi
ale co jakiś czas były domy wzdłuż drogi. Patrząc na nagrane filmiki to jednak
jechaliśmy jescze we wsi [Korzkwy][wiki-korzkwy].

Na mapie UMP widać ślady dawnej linii wąskotorowej. Sama wioska była trochę
gęściej zabudowana w centrum.

Niespecjalnie wjechaliśmy drogą gruntową w pole. Ostatecznie przejechaliśmy
"obwodnicą" wsi [Czermin][wiki-czermin].

Dotarliśmy do drogi asfaltowej i jechaliśmy na wschód do [Broniszewic][wiki-broniszewice].
Widzieliśmy kilka nowych domów obok siebie.

Zrobiliśmy krótką przerwę na zdjęcie kościoła.

Po jakimś czasie skręciliśmy na prawo (a później w lewo) aby dojechać
do miejscowości [Chocz][wiki-chocz].

Ciekawie wyglądała dolina rzeki [Prosna][wiki-prosna-rzeka]. Przy moście
nad nią zrobiliśmy przerwę na kilka zdjęć.

Z [Chocza][wiki-chocz] były dwie opcja dalszej trasy.
Początkowo chciałem jechać w stronę [Starej Ciświcy][wiki-stara-ciswica],
gdyż okolica powinna być tam bardziej klimatyczna. Patrząc teraz na mapę
byłem mniej pewny dróg przez las, dlatego zmieniłem plan.
Mieliśmy jechać przez [Józefów][wiki-jozefow] dlatego wybrałem jazdę
bocznymi drogami.

Jadąc jedną z takich bocznych dróg widziałem zagrodę z
owcami (chyba). Zatrzymaliśmy się obok aby zrobić zdjęcia a te wszystkie
szybko przyszły do nas i zaczęły się odzywać. Słyszeliśmy ogrom
różny owczych/kozich głosów.

Jechaliśmy przez bardzo spokojną okolicę, można powiedzieć nawet, że nudną.
Dopiero gdy dotarliśmy do granicy lasu tereny zyskały pewien klimat.
Widzieliśmy kilka opuszczonych domów.

Wjechaliśmy w las. Musieliśmy przejechać ponad 5km drogą gruntową.

Mineliśmy drogę 443, po której też nic nie jechało.

W [Orlinie Dużej][wiki-orlina-duza] planowaliśmy jechać na północ ale się
zagapiliśmy, nie zauważyliśmy skrzyżowaniu, i tak ostatecznie jechaliśmy
na wschód. Zobaczyliśmy ile zostało nam km do [Konina][wiki-konin] po czym
zrozumieliśmy, że musimy się pospieszyć.

Nie żałuję tej trasy. Okolica tam była bardzo ładna i spokojna.
Jazda w gęstym lesie nie jest bardzo ciekawa ale bardzo uspokajająca.

Jeżeli się nie mylę to ze wsi [Czarnybród][wiki-czarnybrod] droga była asfaltowa.

Tu po wjeździe w granice [Biskupic][wiki-biskupice] zauważyłem żabę na ulicy.
Gdy zatrzymałem rower i ruszyłem w jej strony zobaczyłem, że są to dwie
kopulujące żaby. Chciałem zrobić im zdjęcie ale ta "poniżej" zauważyła i
zaczęła skakać w stronę trawy.

Od tego miejsca zaczęła się kończyć przyjemniejsza część dzisiejszej
trasy (absolutnie tu nie chodzi o żaby). Musieliśmy sprawnie jechać
do [Konina][wiki-konin]. Pociąg powrotny był o 13:43 a kolejny 3 godziny później.
Zostało nam około 22km do granic [Konina][wiki-konin].

Całą dalszą trasę można opisać jednym zdaniem - naprzemienne pola i wsie, a
wsie stopniowo stawały się "sypialnią" większego miasta. Utrata spokoju i klimatu
tych miejscowości była oczywista.

Jechaliśmy szybko. Ja już robiłem się zmęczony. Byłem nieprzystosowany
do jeżdżenia po dłuższej przerwie.

W [Rzgowie][wiki-rzgow] zrobiliśmy przerwę na zakupy.

Jechaliśmy po ścieżce rowerowej, która to jak to zwykle bywa zniknęła
niespodziewanie.

Gdy przejechaliśmy nad autostradą A2 po lewej stronie było obniżenie
doliny [Warty][wiki-warta]. W [Sławsku][wiki-slawsk] patrząc na mapę
zaciekawił mnie przejazd przez [Wartę][wiki-warta].
