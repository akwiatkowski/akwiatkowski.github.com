---
layout:                 post
title:                  "Pociągiem do Kruszwicy"
subtitle:               ""
desc:                   "Przejazd pociągiem Turkol Gopło/Popiel z Kruszwicy do Inowrocławia z powrotem."
keywords:               [turkol, kruszwica]
date:                   2017-06-10 17:00:00
author:                 "Aleksander Kwiatkowski"
categories:             trip
tags:                   [train, todo]
towns:                  [kujawsko_pomorskie, kruszwica, inowroclaw]

coords:                 [{"route": [[52.67202,18.31608], [52.73277,18.27523], [52.76893,18.24364], [52.77869,18.20107], [52.78866,18.20107], [52.79613,18.23437], [52.80371,18.24313]], "type": "train"}]
distance:               24
time_spent:             3

pois:


---


Wstęp
-----

Trasa kolejowa do [Kruszwicy][wiki-kruszwica] ma dla mnie specjalne znaczenie gdyż
przebiegała ona przez [Strzelno][wiki-strzelno].

Nie mogłem nie skorzystać z okazji gdy [Turkol][turkol] opublikował swoją
ofertę. Bliskość terenów umożliwiła moim rodzicom również uczestniczenie w
tym przejeździe.

Szczegóły
---------

W wyniku remontu linii kolejowej [Poznań-Warszawa][wiki-linia-3] na kilka dni
przed przejazdem dostałem informację o anulowaniu przejazdu pociągu do
[Wapiennej][wiki-wapienna]. Trochę byłem niezadowolony z tej informacji ale
w czasie wielu remontów na kolei mniejsze podmioty muszą się dostosować.
Może za rok albo dwa ponownie będzie okazja i wtedy uda mi się przejechać
do [Wapiennej][wiki-wapienna].

Do [Kruszwicy][wiki-kruszwica] dojechaliśmy około 11-tej. Pociąg miał przyjechać
około 11:30 ale pojawiło się półgodzinne opóźnienie.

Ruszyliśmy pociągiem na północ w kierunku do [Inowrocławia][wiki-inowroclaw].
Trasa nie była zbyt długa i można podzielić ją na trzy części:

* opuszczenie [Kruszwicy][wiki-kruszwica]
* tereny wiejskie, pola - krótki ale chyba najciekawszy fragment
* wjazd do [Inowrocławia][wiki-inowroclaw]

Podział może mało oryginalny ale według mnie najwłaściwszy.

Opuszczając [Kruszwicę][wiki-kruszwica] mijaliśmy zakłady przemysłowe po lewej
stronie. Dzięki ich istnieniu ta linia kolejowa nie została rozebrana.

[osm-tory]: http://www.openstreetmap.org/search?query=kruszwica#map=15/52.7311/18.2948

Tereny wiejskie to głównie pola po obu stronach i gdzieniegdzie budynki.
Najciekawszym miejscem był most kolejowy i tory w kierunku wschodnim. Według
[Openstreetmap][osm-tory] tory te prowadzą do Jednostki Wojskowej 1523
2 Pułku Inżynieryjnego.

Po przejechaniu mostu w [Tupadłach][wiki-tupadly] rozpoczął się ostatni
fragment trasy - wjazd do [Inowrocławia][wiki-inowroclaw]. Z lewej strony
mijaliśmy Soda Mątwy a po prawej część inowrocławia o podobnej nazwie.
Kiedyś w tym miejscu był przystanek kolejowy.

Następnie przjechaliśmy przez Inowrocław Rąbinek. Niedawno wyremontowany
przystanek który będzie służył w czasie objazdu podczas remontu
linii kolejowej [nr 3][wiki-linia-3]. Specjalnie skorzystam z tego remontu
aby dostać się do miejsc gdzie pociąg nie jeździł, czyli:
[Piotrkow Kujawski][wiki-piotrkow-kujawski] albo [Babiak][wiki-babiak].

Na trasie powrotnej niewiele więcej się działo. Zauważyłem większy ruch
pociągów towarowych w okolicy.
