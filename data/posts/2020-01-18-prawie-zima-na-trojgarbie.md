---
layout:                 post
title:                  "Prawie-zima na Trójgarbie"
subtitle:               "smutna jesień w dolinie, mgła i szron na górze"
desc:                   "Będąc na weekendową, spokojną wycieczkę w okolicy Wałbrzycha postanowiliśmy udać się na punkt widokowy na Trójgarbie. Nie przypuszczałem, że zmiana wysokości w połączeniu z mgłą, pozwoli mi zrobić tak ciekawe zdjęcia."
keywords:               [mgła, wałbrzych, szczawno zdrój, trójgarb, szron, szadź, las]
date:                   2020-01-18 16:00:00
finished_at:            2020-01-29 15:00:00
author:                 "Aleksander Kwiatkowski"
categories:             trip
image_filename:         2020_01_18__13_38_DSC06066.jpg
tags:                   [hike, main, best]
towns:                  [dolnoslaskie, szczawno_zdroj, stare_bogaczowice, czarny_bor]

coords:                 [{"route": [[50.80053,16.25068], [50.80457,16.24836], [50.79853,16.22558], [50.80295,16.19459], [50.81274,16.16365], [50.81461,16.14520], [50.80664,16.12447], [50.79546,16.12992]], "type": "hike"}]
distance:               15 # 6 + 15
time_spent:             6 # 2 + 6
elevation:              408 # 149 + 408
temperature:            1


pois:
  - lat: 50.80452
    lon: 16.18482
    name: Miejsce parkingowe przy najkrótszej drodze na Trójgarb
    type: visited

---

[wiki-chelmiec]: https://pl.wikipedia.org/wiki/Che%C5%82miec_(szczyt)
[wiki-trojgarb]: https://pl.wikipedia.org/wiki/Tr%C3%B3jgarb
[wiki-boguszow-gorce]: https://pl.wikipedia.org/wiki/Bogusz%C3%B3w-Gorce
[wiki-szczawno-zdroj]: https://pl.wikipedia.org/wiki/Szczawno-Zdr%C3%B3j
[wiki-walbrzych]: https://pl.wikipedia.org/wiki/Wa%C5%82brzych
[wiki-lubomin]: https://pl.wikipedia.org/wiki/Lubomin_(wojew%C3%B3dztwo_dolno%C5%9Bl%C4%85skie)
[wiki-witkow]: https://pl.wikipedia.org/wiki/Witk%C3%B3w_(powiat_wa%C5%82brzyski)

[dworzysko]: https://dworzysko.pl/
[mapa-turystyczna]: https://mapa-turystyczna.pl
[ump]: http://mapa.ump.waw.pl

## Wstęp

Mieliśmy całą sobotę na długi spacer.
Początkowo chciałem przejść przez [Chełmiec][wiki-chelmiec] do
[Boguszowa-Gorce][wiki-boguszow-gorce].

Patrząc na możliwe opcje postanowiłem
zmodyfikować plan. Wydawało mi się, że lepszą opcją byłoby przejść
przez [Trójgarb][wiki-trojgarb], gdzie w 2018 postawiono dużą wieżę widokową.

{% photo "2020_01_18__10_43_DSC05872.jpg","Stary dom w Szczawnie Zdrój" %}

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/3027708652/embed/79cf274fe5c61f16ff2e36f1413a86dce6880ba5'></iframe>

## Szczegóły

{% photo "2020_01_18__10_46_DSC05878.jpg","Stary dom w Szczawnie Zdrój" %}

Pogoda była bardzo brzydka - było szaro i nudno. Na szczęście nie padał deszcz.
Siedzenie w bazie nie było żadną opcją dla nas. Nie przyjechaliśmy tu po to.
Pomimo braku optymistycznych myśli ruszyliśmy zgodnie z wybraną trasą.

{% photo "2020_01_18__10_09__1180470.jpg","Stary dom w Szczawnie Zdrój" %}

Ruszyliśmy przez centrum [Szczawna Zdrój][wiki-szczawno-zdroj] i
Park Szwedzki. Następnie kierowaliśmy się na zachód aleją Spacerową. Jest tam kompleks
[Dworzysko][dworzysko] - jest to połączenie hotelu, restauracji, agroturystyki i centrum
jazdy konnej.

{% photo "2020_01_18__10_14__1180513.jpg","Konie w Dworzysku" %}

Według [mapa-turystyczna.pl][mapa-turystyczna] szliśmy żółtym szlakiem pieszym,
a według [mapy UMP][ump] był to czerwony szlak rowerowy.

Według mnie droga ta faktycznie idealnie pasowała na rower -
płaski teren z widokiem na niezbyt duże pagórki. Zastanawiałem się jak
tu będzie wiosną, jak tu bywało zimą i czy już nigdy nie zobaczymy tutaj
śniegu leżącego dłużej niż kilka dni.

{% photo "2020_01_18__10_22__1180564.jpg","Zółw z pnia drzewa" %}

Robiłem zdjęcia dwoma aparatami (Olympus M1m2 i Sony A7R). Teoretycznie oba
miały ustawioną dokładnie tą sama godzinę, jednak Sony miał włączony
czas letni/zimowy przez co występowała różnica w czasie zrobienia zdjęcia.
Przerabiając zdjęcia ustawiam nazwę pliku JPG aby zawierała datę i godzinę,
co mi znacząco ułatwia sortowanie i rozwiązuje problem nadpisywania w przypadku
zmiany karty.

{% photo "2020_01_18__10_24__1180572.jpg","Droga przez las (do Lubomina)","timeline" %}

W przypadku tras pieszych zdjęcia są moimi głównymi notatkami. Patrzenie na nie
pomaga mi przypomnieć wszystko co było istotnego i napisać wpis.
Teraz gdy zdjęcia są pomieszane ze sobą jest to znacząco utrudnia.

{% photo "2020_01_18__11_53_DSC05915.jpg","Okolice Lubomina","timeline" %}

Gdy chodziłem to miałem sporo przemyśleń w głowie, tego co mógłbym tutaj napisać, a pomimo
upływu tylko jednego tygodnia, trudno jest mi wymyśleć więcej. Mała głupia pierdoła
powoduje, że trudniej mi połączyć wspomnienia i wyciągnąć informacje ukryte gdzieś
w głowie. Powininem zrobić notatki wcześniej ale nie chciało mi się.

{% photo "2020_01_18__12_03_DSC05928.jpg","Zbliżając się do Lubomina" %}

Poruszaliśmy się w okolicy starej linii kolejowej. Była ona "skrótem"
omijającym [Wałbrzych][wiki-walbrzych]. Gdy [Wałbrzych][wiki-walbrzych]
generuje spory potok pasażerów to raczej nie ma sensu zachowywanie
alternatywnych połączeń kolejowych.

{% photo "2020_01_18__11_15__1180597.jpg","Kot w Lubominie","tag:cat" %}

Zbliżaliśmy się do [Lubomina][wiki-lubomin]. Szukałem czegokolwiek
ciekawego, czegoś czemu mógłbym zrobić zdjęcie. Może to kwestia dnia,
pogody, może to ta pora roku, może mój nastrój teraz podczas pisania, ale tą
miejscowość zapamiętałem jako nudną i nijaką.

{% photo "2020_01_18__11_27__1180602.jpg","Opuszczając Lubomin zielonym szlakiem" %}

Nie widzieliśmy wieży na [Trójgarbie][wiki-trojgarb]. Mgła przykryła całą
górę, do której mieliśmy około 2.5km spaceru.

{% photo "2020_01_18__11_42__1180617.jpg","Nudny las pod Trójgarbem" %}

Podchodząc widzieliśmy biedne domy obok których były zaparkowane samochody.
Nie były one jakieś wyjątkowe, jednak nie pasowały do biedy budynków mieszkalnych. Może
dlatego, że często samochód jest wyznacznikiem standardu, albo może nie ma sensu
przesadnie inwestować w swój dom w tych okolicach.

{% photo "2020_01_18__12_19__1180638.jpg","Pierwszy szron" %}

Delikatnie zaczął padać śnieg. O tyle w dolinie szybko się on roztapiał, tak my
tu powoli zyskiwaliśmy metry wysokości. Widzieliśmy jak krajobraz się
stopniowo zmienia. Jak się później okazało 200m wysokości to bardzo duża różnica.

{% photo "2020_01_18__13_08_DSC05946.jpg","Pierwsze spotkanie z mgłą" %}

Mgła w połączeniu z zimnem tworzyła szron na drzewach. Na ziemi leżał też delikatny
świeży śnieg.

{% photo "2020_01_18__13_28_DSC05998.jpg","Drugie spotkanie z mgłą" %}

Krajobraz zmieniał się stopniowo. Absolutnie nie myślałem, że tego dnia będę
w stanie zrobić takie zdjęcia - jak połączenie szronu, śniegu i mgły stworzy
wyjątkowo klimatyczną scenerię.

{% photo "2020_01_18__13_30_DSC06011.jpg","Zimowy las","tag:portfolio,tag:winter" %}

Zrobiłem bardzo dużo zdjęć. Operując odpowiednio kontrastem dzięki mgle
można uzyskać bardzo ciekawe rezultaty.

{% photo "2020_01_18__13_40_DSC06075.jpg","Przed Trójgarbem" %}

Zbliżaliśmy się do wieży widokowej. Usiadłem z Krzychem pod wiatą.
Było kilka osób które piekły kiełbaski nad ogniskiem.
Nie myślałem, że to miejsce jest tak popularne.

{% photo "2020_01_18__13_55_DSC06085.jpg","Widok w stronę Marciszowa" %}

Krzychu powiedział mi, że nie warto iść na wieżę widokową. Był przed chwilą i
nie widział nic oprócz białego koloru mgły. Zaczeliśmy jeść cukierki
(tylko to mieliśmy przy sobie) i pić herbatę.

{% photo "2020_01_18__14_02_DSC06116.jpg","Widok na Chełmiec" %}

Po chwili przyszedł ktoś i powiedział nam, że jest bardzo ładny widok z
wieży - mgła się przesunęła. Zebraliśmy się i weszliśmy ponownie.
Przyznam, że gdybym nie wszedł na wieżę to byłbym bardzo zły na siebie.
Widoki pomimo pogody były bardzo ładne.

{% photo "2020_01_18__14_11_DSC06137.jpg","Wieża widokowa na Trójgarbie" %}

Udało mi się zrobić tyle zdjęć, że wybranie jakie tutaj umieścić
nie jest czymś prostym. Już w tym momencie wiedziałem, że wyjazd mogę
uznać za udany.

{% photo "2020_01_18__12_58__1180693.jpg","Warstwy drzew" %}

Spędziłem na wieży około 20 minut. Powrót był związany z pewnymi błędami
organizacyjnymi. Pociąg powrotny mieliśmy za ponad 3 godziny,
nie zrobiliśmy zapasów w sklepie i nie mogliśmy znaleźć na mapie żadnego
sklepu w [Witkowie][wiki-witkow].

{% photo "2020_01_18__13_06__1180738.jpg","Kręta droga" %}

[Witków][wiki-witkow], według mapy, jest oddalony o półtora godziny
drogi. I tam byśmy musieli czekać kolejne półtora godziny na stacji kolejowej.
Przyznam się, że nie sprawdziłem pociągów powrotnych.

{% photo "2020_01_18__13_51__1180789.jpg","Skrzyżowanie ścieżek" %}

Podczas schodzenia Krzychu znalazł na mapach google sklep, który powinien
być otwarty dzisiaj do 15-tej.
Zgodnie z planem powinniśmy być przy nim 15 minut przed jego zamknięciem.
To był wtedy dla nas główny cel.

{% photo "2020_01_18__13_57__1180798.jpg","Jeszcze lepsza droga na rower" %}

Zejście z [Trójgarbu][wiki-trojgarb] nie było łatwe. Musiałem uważać aby się
nie poślizgnąć. Zabranie kijków było dobrym pomysłem.

Dotarliśmy do drogi asfaltowej. Drogi, która była jeszcze lepsza na rower.
Zerowy ruch samochód, idealny asfalt i góry w okolicy.

{% photo "2020_01_18__14_03__1180809.jpg","Droga do Witkowa Śląskiego","timeline" %}

Kierowaliśmy się na zachód do [Witkowa Śląskiego][wiki-witkow].
Krajobraz ponownie uderzył swoją szarością.

{% photo "2020_01_18__14_26__1180856.jpg","Okolica Witkowa Śląskiego" %}

Zdążyliśmy dotrzeć do sklepu gdzie zrobiliśmy zapasy mało zdrowego
jedzenia. Musieliśmy jakoś wytrzymać tą godzinę oczekiwania za pociągiem.

Idąc tak przez [Witków][wiki-witkow] ponownie miałem
przemyślenia o dolnoślaskich wioskach. Od zachodnich sąsiadów powinniśmy
uczyć się tego, że warto aby były one ładne i spójne.
W mojej ocenie znacznie ładniejsze są biedne miejscowości, o których świat zapomnał, niż
mieszanie się styli: biedne domy, nowe domy, brak ładu.
Tego dnia [Witków][wiki-witkow] był dla mnie brzydki.
Oczywiście gdyby spadł śniej byłoby inaczej.

{% photo "2020_01_18__14_40__1180901.jpg","Szukając sklepu w Witkowie Śląskim" %}

Dotarliśmy na przystanek kolejowy gdzie musieliśmy czekać godzinę. Patrzyliśmy
na dom, który kopcił bardziej niż inne, na niepasujące budynki.
Zima by mogła przykryć wiele naszej brzydoty.
