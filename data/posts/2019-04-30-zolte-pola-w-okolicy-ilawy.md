---
layout:                 post
title:                  "Żółte pola w okolicy Iławy"
subtitle:               ""
desc:                   ""
keywords:               []
date:                   2019-04-30 18:00:00
#finished_at:            2100-02-09 12:00:00
author:                 "Aleksander Kwiatkowski"
categories:             trip
image_filename:         2019_04_30__15_23_P4300618.jpg
tags:                   [bicycle, todo]
towns:                  [ilawa, biskupiec_nowomiejski, zbiczno, bobrowo, jablonowo_pomorskie, ksiazki]

coords:                 [{"route": [[53.60472,19.60059], [53.62529,19.58788], [53.60432,19.55853], [53.59736,19.55424], [53.56388,19.50068], [53.54369,19.50351], [53.50379,19.39485], [53.47846,19.37099], [53.46314,19.38266], [53.43676,19.34387], [53.41323,19.33872], [53.38519,19.37871], [53.35395,19.38867], [53.33345,19.37511], [53.32761,19.31726], [53.34288,19.30129], [53.33366,19.25941], [53.35037,19.22851], [53.34227,19.19984], [53.31777,19.18525], [53.32997,19.06732]], "type": "bicycle"}]
distance:               78
time_spent:             8
elevation:              414
temperature:            20


pois:
  - lat: 53.34127
    lon: 19.28932
    name: Podmokłe tereny w okolicu Sumówka

---


## Wstęp

Na majówkę w tym roku postanowiłem wybrać okolice [Iławy][wiki-ilawa].
Z tego miasta jest kilka istotnych połączeń kolejowych, spodobały mi się
szeroko pojęte [Mazury][wiki-mazury] (oraz [Warmia][wiki-warmia]) oraz...
nigdy tam nie byłem.

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/2331285904/embed/0377a28c4143bb490af073bd42fdeccaf998c0e2'></iframe>

## Szczegóły

Z [Poznania][wiki-poznan] do [Iławy][wiki-ilawa] jest pociąg około 6:20.
Jechałem już nim [wcześniej]({% post_url 2018-06-09-zachodnie-mazury-nie-sa-takie-plaskie %})
do [Olsztyna][wiki-olsztyn] i dlatego wiedziałem, że składa się on tylko z
dwóch wagonów. Nie można kupić w kasie ani przez internet bilet na rower.
Można tylko być miłym do konduktora.

Mi udało się wejść do pociągu z tylko lekką niechęcią. Maciej musiał trochę
negocjować.

To połączenie jest idealne na rowerowe wycieczki gdyż można dość szybko dojechać i
ma się jeszcze cały dzień na jazdę.

Tak jak w ostatniej jeździe w okolicy [Kórnika][wiki-kornik] tak i teraz
zabrałem Olympusa M10m2 z Panasonic 14-140 (ten nowszy, jaśniejszy, lżejszy).
Chce przetestować jak ten obietyw sprawdzi się podczas normalnej wycieczki
rowerowej. Chce ograniczać zmiany obiektywów i zobaczyć, jak dłuższa
ogniskowa wpłynie na moje zdjęcia, na to jak widzę krajobraz.

Jazda w pociągu mineła dość szybko. Jedynie denerwował mnie pałętający się
dzieciak, którego matka pozwalała na wszystko. Dzieciak łaził obok mnie
(stałem na końcu pociągu) i roweru. Pociąg czasami kołysał i wtedy mógłbym
uderzyć to dziecko. Do tego on chciał kręcić czerwonym hamulcem awaryjnym.

Gdy wysiedliśmy w [Iławie][wiki-ilawa] mieliśmy mały problem jak dalej
jechać. Droga dojazdowa do dworca była remontowana.

Dotarliśmy do bazy i tam ponownie mieliśmy małe przygody organizacyjne.
Rezerwowałem nocleg dzwoniąc do obiektu wcześniej, pytając się czy nie
trzeba zaliczki, a ostatecznie dzień wcześniej okazało się, że
możemy spać tam tylko 2 noce! Na miejscu powiedziano nam, że jednak jest
pokój który możemy wynając na 3. Po aktualizacji pogody woleliśmy
zachowawczo wybrać wersje 2-dniową.

Zostawiliśmy rzeczy, wypiliśmy herbate i ruszyliśmy w trasie. Wiał wiatr
w kierunku południowo-zachodnim i taki obraliśmy kierunek.

Na początku kierowaliśmy się do [Kamienia Dużego][wiki-kamien-duzy]
aby dalej dostać się do centrum [Iławy][wiki-ilawa] inną drogą i mieć
szanse zobaczyć [Jezioro Jeziorak][wiki-jeziorak].

Naprzemienne podjazdy i zjazdy pokazały nam, jak będą wyglądały nasze trasy
podczas tej majówki.

Zjechaliśmy na drogę rowerową przy [Jezioraku][wiki-jeziorak]. Z przerwami
na zdjęcia dotarliśmy do centrum [Iławy][wiki-ilawa].

Widzieliśmy tam bardzo dużo nowych budynków mieszkalych, raczej w wyższym
standardzie.

W [Iławie][wiki-ilawa] jest dużo ścieżek rowerowych. Z jednym wyjątkiem
(podczas wyjazdu z miasta) to nie musieliśmy jeździć po ulicy.

Przejechaliśmy po moście przy [Małym Jezioraku][wiki-maly-jeziorak].

W sumie to jedyne miejsce gdzie nie widzieliśmy dobrej ścieżki rowerowej
to most nad torami obok stacji [Iława Miasto][wiki-ilawa-miasto].

Opuściliśmy miasto i wjechaliśmy w dość gęsty las. Czekały na nas naprzemienne
zjazdy i podjazdy.

Szybko wjechaliśmy w [Wikielec][wiki-wikielec] a następnie [Karaś][wiki-karas].
Dopiero w tej miejscowości widziałem więcej starych niż nowych budynków.

Patrząc na mapę w okolicy jest Jezioro Karaś, chociaż tyle ile jezior jest w
tej okolicy to nie jest niczym wyjątkowym.

Patrząc na krajobraz czasami miałem wrażenie, że tej zieleni jest jeszcze za
mało. Z jednej strony teraz kwitnie rzepak, jednak w czerwcu już wszystko powinno być
ładnie zielone. Nie powinniśmo być już gołych, szarych pól.

Dotarliśmy do skrzyżowania we wsi [Wonna][wiki-wonna].

Bardzo mi się podobał teren: jego ukształtowanie, klimat. Trudno mi coś napisać
więcej. Co chwile warto było się zatrzymać na zrobienie jakiegoś zdjęcia.

We wsi [Krotoszyny][wiki-krotoszyny] zrobiliśmy przerwę przy sklepie spożywczym.

Na południe od nas jest [linia kolejowa 353][wiki-linia-353], po której tutaj
dotarliśmy. Ogranicza ona obszar [Brodnickiego Parku Krajobrazowego][wiki-brodnicki-park].

Po przejechaniu przez tory zdecydowaliśmy pojechać mniej priorytetową drogą.
To akurat była łatwa decyzja bo i tak byśmy dojechali do [Łąkorza][wiki-lakorz].

Dotarliśmy do wsi [Gaj][wiki-gaj]. Chcieliśmy zrobić zdjęcie Jeziora Dębno,
jedak nie było do niego odpowiedniego dojścia (plaży albo pomostu).
Jest tam jakiś ośrodek harcerzy (jeżeli się nie mylę) ale wyglądał na trochę
zapuszczony.

Dojechaliśmy do [Łąkorza][wiki-lakorz], jednej z większych miejscowości
na terenie [parku][wiki-brodnicki-park]. W tym momencie planowaliśmy jechać
na południe w stronę [Brodnicy][wiki-brodnica].

[wiki-lakorz-muzeum]: https://pl.wikipedia.org/wiki/Muzeum_Lokalne_w_%C5%81%C4%85korzu
[wiki-brodnicki-park]: https://pl.wikipedia.org/wiki/Brodnicki_Park_Krajobrazowy

Trudno było nie zauważyć pofalowanych terenów. Cała ta majówka jest przykładem ich.

Bardzo mi się podobały pola przed [Łąkorkiem][wiki-lakorek].

Kierowaliśmy się przez [Ciche][wiki-ciche] do [Zbiczno][wiki-zbiczno].

Sporo drzew przy drodze było jeszcze bez liści. Zastanawiałem się, czy to normalne,
czy jest to efekt kwietniowych susz.

TODO gdzie była przerwa przy drodze rzepakowej?

Wjechaliśmy do [Zbiczno][wiki-zbiczno]. Mogliśmy jechać dalej do [Brodnicy][wiki-brodnica]
i wrócić pociągiem, jednak mieliśmy stosunkowo dużo czasu. Decyzje podjeliśmy
podczas kolejnej przerwy przy sklepie. Tym razem mogliśmy usiąśc na krzesłach,
co było pewnego rodzaju luksusem patrząc na poprzednie sklepy.

Zdecydowaliśmy, że pojedziemy na zachód do [Sumowa][wiki-sumowo]. Maciej zaproponował,
aby skręcić w prawo później i jechać drogą gruntową do [Najmowa][wiki-najmowo],
które jest położone około 2km na południe od [Sumowa][wiki-sumowo].

Jechaliśmy lekkim, przyjemnym, zjazdem. Jechaliśmy pod światło. Jako najciekawszy
element do zdjęć widziałem jezioro po prawej stronie. Nie zauważyłem, że kilkanaście
metrów przed nami była grupa dzików z mamą. Dopiero jak się zatrzymałem i wyciągnąłem
aparat je usłyszałem.

Musieliśmy teraz 2km przejechać drogą gruntową, trochę piaszczystą.
Ponownie spodobała mi się wijąca się droga przez pofalowane pola. Zwłaszcza
pola rzepaku.

W [Najmowie][wiki-najmowo] skręciliśmy na północny-zachód kierując się do
[Sumówka][wiki-sumowko].

Wsie pokroju [Sumowa][wiki-sumowo] mają już swój klimat. Są wystarczająco odległe
od miasta.

Czekał na nas podjazd 10%, chociaż był raczej krótki.

W [Sumówku][wiki-sumowko] podobały mi się dwa budynki, które były opuszczone.

Z [Tomków][wiki-tomki] kierowaliśmy się do [Konojadów][wiki-konojady]. Był to
pierwszy rezerwowy punkt powrotny. Jest tam przystanek [linii 208][wiki-linia-208].

[wiki-linia-208]: https://pl.wikipedia.org/wiki/Linia_kolejowa_nr_208

Do przejazdu obok stacji w [Konojadach][wiki-konojady] dotarliśmy przed
odjazdem pociągu. Gdyby się nam spieszyło to byśmy mogli nim (z przesiadką)
wrócić. Zrobiliśmy przerwę na jedzenie na ławce tam.

Jechaliśmy przez [Lembarg][wiki-lembarg] i [Kruszyny][wiki-kruszyny] do
[Książek][wiki-ksiazki]. Tam znalazłem restauracje i zatrzymaliśmy się na obiad.

Chciałem kupić bilet kolejowy do [Iławy][wiki-ilawa] jednak nie było miejsc na
rowery. Kupiłem tylko dla nas. Był to okres majówki więc nie wiedziałem
ile osób może podróżować z rowerem. Nie wiedziałem jaki pociąg przyjedzie.
Zacząłem nawet analizować opcje awaryjny gdyż powrót 50km pod wiatr
był mało przyjemną opcją.

Okazało się, że w pociągu nikt nie przewoził roweru. Nie chciało nam się
iść przez cały pociąg do konduktora tak więc nasze rowery jechały w gratisie.

Wróciliśmy do bazy po 19-tej. Musieliśmy udać się jeszcze do sklepu.
W lokalnym nie było pieczywa dlatego przeszliśmy się 700m do biedronki.
Można powiedzieć, że dopiero około 20:20 mogliśmy zjeść kolacje i odpocząć.
