---
layout:                 post
title:                  "Pierwsza setka na pierwszego maja"
subtitle:               ""
desc:                   ""
keywords:               []
date:                   2019-05-01 18:00:00
#finished_at:            2100-02-09 12:00:00
author:                 "Aleksander Kwiatkowski"
categories:             trip
image_filename:         2019_05_01__12_27_P5010403.jpg
tags:                   [bicycle, todo]
towns:                  [stary_targ, sztum, ryjewo, kwidzyn, gardeja, lasin, swiecie_nad_osa, radzyn_chelminski, ]

coords:                 [{"route": [[53.97756,19.08732], [53.91730,19.03573], [53.91305,19.04706], [53.84161,19.05899], [53.83178,19.03239], [53.80057,19.06243], [53.77248,19.01144], [53.72913,19.03119], [53.69805,19.07101], [53.65982,19.03479], [53.61137,19.07427], [53.55746,19.05762], [53.49889,19.09676], [53.49664,19.08251], [53.47008,19.10757], [53.44382,19.10311], [53.42490,19.04990], [53.38048,19.03187], [53.37802,19.00063], [53.35446,18.99033], [53.32823,19.00784], [53.32884,19.06861]], "type": "bicycle"}]
distance:               100
time_spent:             11
elevation:              634
temperature:            


pois:
  - lat: 53.69838
    lon: 19.07073
    name: Wsie takie jak Otoczyn są bardzo dobrymi miejscami na rower
  - lat: 53.46216
    lon: 19.09897  
    name: Okolice Świecia nad Osą są bardzo ciekawe ukształtowa

---


## Wstęp

Tego dnia był zapowiadany wiatr w kierunku południowym. Bardzo mi się spodobały
południowe okolice [Malborka][wiki-malbork] i chciałem z niego wyruszyć na
południe.

Patrząc na połączenia kolejowe nie miałem dobrego nastroju. Większość to
pendolino (IC Premium) które kosztuje 70zł + rower. Jedyne połączenia osobowe
było o 5:56 albo około 9:30. Chcieliśmy tego dnia wcześnie ruszyć.

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/2334248820/embed/82ad16ab8745159eaa0c2b80dd711c558c9ceb87'></iframe>

## Szczegóły

Gdy budzik się odezwał o 4:45 słyszałem go we śnie i nie zrozumiałem co to jest.
Byliśmy już spakowani dzień wcześniej. Śniadanie nie poszło nam tak szybko jak
planowaliśmy i dlatego wyruszyliśmy 3 minuty później niż to było zaplanowane.
Te 3 minuty zmusiły nas do szybszego dojazdu, do małej walki z czasem.

W pociągu byliśmy 3 minuty przed odjazdem. Bilety kupiliśmy u konduktora.

Spotkałem dwóch rowerzystów, którzy jadą do [Elbląga][wiki-elblag] a następnie
"gdzieś na wschód".

Z pociągu zrobiłem kilka zdjęć porannym mgłom. Zjawisku, które jakoś ostatnio
jest dość rzadkie.

Wysiedliśmy na stacji [Dąbrówka Malborska][wiki-dabrowka-malborska]. Mieliśmy kierować
się bezpośrednio do [Sztumu][wiki-sztum]. Przywitały nas ładne nieduże górki.

TODO zdjęcia Jeziora Dąbrówka, obok wiatraki

Przejechaliśmy przez wieś [Koślinka][wiki-koslinka]. Ruch o 7-ej rano w święta
był praktycznie zerowy. Według GPSu Macieja rano temperatura wynosiła około 4
stopni.

Jechaliśmy znacznie spokojniej. Nie planowaliśmy 100km ale nie przekreślaliśmy tego.
Początkowo zakładaliśmy koniec trasy w [Jabłonowie Pomorskim][wiki-jablonowo-pomorskie].

[Sztum][wiki-sztum] był pierwszym większym miastem na naszej trasie. Jest tam
stacja kolejowa [linii 207][wiki-linia-207], która w tym momencie jest
właśnie remontowana.

[wiki-linia-207]: https://pl.wikipedia.org/wiki/Linia_kolejowa_nr_207

Maciej zauważył zjazd nad Jezioro Sztumskie i podjechaliśmy tam robiąc pierwszą
przerwę na jedzenie.

Następnie jadąc wzdłuż Jeziora Sztumskiego objechaliśmy kościół i zamek krzyżacki.
TODO wiki sprawdzić. Mijaliśmy dużo rybaków z wędkami.

Opuściliśmy miasto najmniej priorytetową drogą, na południe do [Postolina][wiki-postolin].

Jadąc przez [Sztumską Wieś][wiki-sztumska-wies] bardzo podobał mi się rozległy widok
na pola po lewej stronie.

W okolicy [Postolina][wiki-postolin] okolica stała się wyraźnie klimatyczna.
Jeżeli się nie mylę, to sama wioska była bardzo ładna. Jest tam ciekawy kościół TODO.

Jak można zdefiniować "klimat" który poszukuje, najbardziej lubię? Być w miejscowości,
której mieszkańcy są jak najbardziej uniezależnieni od miasta. Gdzie mieszkańcy
nie śpią tylko tutaj, ale żyją, pracują. Gdzie domy nie są budowane zgodnie
z jednym, uniwersalnym i nowoczesnym projektem.

Opuściliśmy [Watkowice Małe][wiki-watkowice-male] jadąc obok jakiegoś dużego,
ogrodzonego gospodarstwa rolnego.

[Straszewo][wiki-straszewo] było ciekawie położoną wioską. Jechaliśmy drogą
położoną znacznie wyżej niż wschodia część wsi.

We wsi [Trzciano][wiki-trzciano] zrobiliśmy przerwę przy sklepie.

Początkowo planowałem abyśmy jechali drogą wojewódzką na południe do wsi
[Licze][wiki-licze] jednak Maciej zaproponował abyśmy przejechali przez las
do [Rakowca][wiki-rakowiec]. Oboje woleliśmy nie jechać po drodze
wojewódzkiej.

Wjechaliśmy w las. Samo skrzyżowanie z drogą wojewódzką było dość dziwne.
Droga ta wyglądała bardzo niepozornie. Mam jednak już jakieś doświadczenie
z drogami [województwa pomorskiego][wiki-pomorskie] i nie było to ogromnym
zaskoczeniem. Tam po prostu niektóre drogi czekają na bardzo solidny remont.
Z punktu widzenia rowerzysty jest to pozytywne.

Wjechaliśmy do [Brokowa][wiki-brokowo]. Na skrzyżowaniu z nowo wyremontowaną drogą do
[Tychnowa][wiki-tychnowo] skręciliśmy w lewo. To tutaj musieliśmy drogą
nie-asfaltową przejechać przez las.

Z wysokości 75m zjechaliśmy do 50m (około), do doliny rzeki [Liwa][wiki-liwa-rzeka].
Sama [rzeka][wiki-liwa-rzeka] w pobliżu mostu, którym przejechaliśmy, była
dość wartka.

Droga przez las nie była taka zła - głównie szutrowa.

Przejechaliśmy przez tory kolejowe [linii 218][wiki-linia-218]. Linia w tym momencie
nie funkcjonuje dla komunikacji pasażerskiej. Wybudowanie autostrady A1
w okolicy [Kopytkowa][wiki-kopytkowo] (obok [Smętowa Granicznego][wiki-smetowo-graniczne])
przerwało ciągłość tej linii.
Mnie samego by interesowała ta trasa, zwłaszcza okolica mostu nad [Wisłą][wiki-wisla].

[wiki-linia-218]: https://pl.wikipedia.org/wiki/Linia_kolejowa_nr_218

Główna droga w [Rakowcu][wiki-rakowiec], ulica Kwidzyńska, była właśnie
bardzo mocno remontowana.

Chyba początkowo planowałem jechać do [Krzykosów][wiki-krzykosy] jednak
po przenalizowaniu dalszej trasy wydawało mi się, że będzie ciekawiej
jak pojedziemy chwilę na wschód i ruszymy do [Otoczyna][wiki-otoczyn].
Różnica wynosiła półtora kilometra ale dzięki temu jechaliśmy przez
miejscowości bardziej oddalone od drogi 55.

Droga do [Otoczyna][wiki-otoczyn] bardzo mi się podobała. Muszę tutaj przyjechać
ponownie pod koniec czerwca, przed żniwami, gdy pola będą gęstsze i zyskają
odpowiedni kolor.

We [wsi][wiki-otoczyn] jest spory staw. Droga asfaltowa jest położona prawie wokół
niego. Musieliśmy ją opuścić i jechać po drodze szutrowej do [Wandowa][wiki-wandowo].
Patrząc teraz na mapę to ciekawią mnie jeziora w okolicy wsi [Klasztore][wiki-klasztorek],
położone na wschód.

Okolica wspomnianej drogi szutrowej do [Wandowa][wiki-wandowo]
również była bardzo interesująca. A sama droga złożona była z wielu zjazdów
i podjazdów.

Kierowaliśmy się przez [Rozajny][wiki-rozajny], [Czarne Małe][wiki-czarne-male]
do [Czarne Dolne][wiki-czarne-dolne].

Po lewej stronie widzieliśmy nie małe jezioro, które prawdopodobnie nie ma nazwy.

W [Rozajnach][wiki-rozajny] przejechaliśmy obok budynku wyglądającego na
[dworzec kolejowy][wiki-rozajny-wielkie]. Patrząc teraz na mapę widzę,
że faktycznie było tam połączenie kolejowe, tylko w 1945 zostało ono
zlikwidowane.

[wiki-rozajny-wielkie]: https://pl.wikipedia.org/wiki/Rozajny_Wielkie

TODO coś o Czarne Małe?

Ponownie musieliśmy jechać drogą szutrową. Chcieliśmy dostać się do
wsi [Nogat][wiki-nogat].

Patrząc na mapę na komórce dojechaliśmy na podwórko jakiegoś gospodarstwa.
Droga się urwała, nie wiedzieliśmy jak jechać dalej. Dowiedziałem się
jak powinniśmy jechać, chociaż to wcale nie było oczywiste. Bardzo lubię klimat
takich miejsc ale nie lubię, gdy nie wiem czy teren jest prywatny czy publiczny.

Za domem była droga gruntowa, dość zarośnięta, to właśnie nią musieliśmy
jechać aby dostać się do wsi [Nogat][wiki-nogat].

TODO tunel w krzewach

Jadąc w okolicy [Starego Błonowa][wiki-stare-blonowo] mieliśmy
bardzo dobry widok na obniżenie terenu po lewej. Im bliżej byliśmy
do [Łasina][wiki-lasin] tym różnica wysokości terenu była mniejsza.

Sporo tego dnia nagrywałem na kamerce i musiałem teraz oszczędzać
nagrywając tylko najciekawsze filmiki.

[Łasin][wiki-lasin] był ostatnią dużą miejscowością na naszej trasie.
Planowaliśmy zjesć tutaj coś ciepłego. Restauracja na rynku okazała się być
zamknięta. Ktoś nam polecił jakiś bar. Ja zamówiłem tam tortille jednak
nie było to najlepsze danie jakie jadłem na tym wyjeździe.

Ruszyliśmy na południe. Wyjazd z tej strony z [Łasina][wiki-lasin]
jest najciekawszy dla rowerzystów. Droga jest o małym ruchu i przejeżdża się
przez drewniany most nad Jeziorem Łasińskim.

Dzień ten był pełen ciekawych terenów. Musiałem oszczędzać kamerkę dlatego
nagrywałem tylko najciekawsze sceny. Dlatego teraz opiszę tylko te.
Jedną z takich bardzo ciekawych fragmentów był zjazd
między [Jakubkowem][wiki-jakubkowo] a [Mędrzycami][wiki-medrzyce].

Sam fakt tego, że jest tu szlak pieszy wiele mówi o ciekawym
ukształtowaniu terenu.

Kolejnym ciekawym fragmentem był zjazd do [Bogdanki][wiki-bogdanka]
TODO poprawić bo Bogdanka jest właśnie przed Mędrzycami

Zjazd do [Mędrzyc][wiki-medrzyce] też był bardzo miły, chociaż nie lekki.

Źle skręciliśmy na wschód w stronę [Szarnosia][wiki-szarnos] i musieliśmy się
cofnąć. Czekał na nas teraz solidny podjazd. Na tyle solidny że wolałem
chwilę prowadzić rower. Tutaj jest niebieski szlak pieszy.

Na niebie pojawiły się chmury. Sam dostałem alarm ostrzegawczy o możliwości
wystąpienia burz w tym miejscu.

Kolejnym zjazdem był do [Świecia nad Osą][wiki-swiecie-nad-osa].

W centrum [tej miejscowości][wiki-swiecie-nad-osa] przemyśleliśmy dalszą trasę.
Mieliśmy sporo czasu i warto by było jeszcze pojeździć aby udało się
dobić do 100km. Mieliśmy jechać do [Linowa][wiki-linowo] i dalej bezpośrednio
na południe do [Książek][wiki-ksiazki]. Jeżeli jednak byśmy jechali przez
[Szczuplinki][wiki-szczuplinki] to nasza trasa by się trochę wydłużyła.

Co chwilę zatrzymywaliśmy się aby robić zdjęcia wiatrakom.

Ostatnim ciekawym miejscem była wieś [Szczupinki][wiki-szczuplinki], która
tak mentalnie również była "na uboczu".

Dotarliśmy do [Książek][wiki-ksiazki] i ponownie odwiedziliśmy tą samą
restaurację co wczoraj. Mieliśmy godzinę do odjazdu i 1km do 100km dlatego zaproponowałem
abyśmy pokręcili się po okolicy. Ostatecznie na moim GPS było 101km a na
Stravie 100.1km.
