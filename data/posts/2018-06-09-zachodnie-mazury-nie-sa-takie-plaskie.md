---
layout:                 post
title:                  "Zachodnie Mazury nie są takie płaskie"
subtitle:               ""
desc:                   ""
keywords:               []
date:                   2018-06-09 20:00:00
#finished_at:            2100-02-09 12:00:00
author:                 "Aleksander Kwiatkowski"
categories:             trip
image_filename:         P6090266raw1.jpg
tags:                   [bicycle, todo]
towns:                  [warminsko_mazurskie, olsztyn, jonkowo, lukta, morag, milomlyn]

coords:                 [{"route": [], "type": "bicycle"}]
distance:               76
time_spent:             9
elevation:              607


pois:
#  - lat: 54.45911
#    lon: 18.56281
#    name: POI

---


## Wstęp

Jakoś w tym roku nie miałem zbyt dużo wolnych weekendów na dłuższe wypady rowerowe
pomimo dobrej pogody. Dopiero teraz udało mi się zaplanować i mieć czas na wyjazd.
Pogoda była dobra, może nawet "za dobra".

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/1627858312/embed/d577dfe5a36f1438ece81fbb1dc34d6414d488d0'></iframe>

## Szczegóły

### Kolej i rower

Ten wyjazd był bardzo spontaniczny. Było dużo niepewności związanych z dojazdem.
Najbardziej pasował mi bezpośredni pociag do [Olsztyna][wiki-olsztyn] o 6:36
jednak nie miał on ikonki roweru. Gdzieś wyczytałem, że jazda w pociągu bez tej
ikonki może być związane nawet z karą i wyproszeniem z pociągu.

Dojechałem na dworzec, poczekałem na pociąg, który przyjechał tylko z dwoma
wagonami. Wsiadłem na koniec i zauważyłem pomarańczową kartkę
"drzwi nieczynne". Pomyślałem sobie, że to może być problemem podczas wysiadania.

Porozmawiałem z kierownikiem pociągu. Dowiedziałem się, że przykładowo gdy
ktoś wsiądzie w [Toruniu][wiki-torun] z rowerem i będzie miał na niego bilet,
to będę musiał opuścić pociąg. Tylko kto może mieć bilet, skoro nie można takiego
biletu kupić?

Dwa dni przed odjazdem sprawdzałem opcje. Była TLK do [Tczewa][wiki-tczew]
i tam przesiadka na kolejną do [Olsztyna][wiki-olsztyn]. Na miejscu byłbym o
12-tej jadąc 5.5 godziny. Albo jadąc o 8-ej osobówkami byłbym o 14-tej.
Nie chciałem spędzić weekendu dojeżdzajac pociągami.

Dzień wcześniej ponownie sprawdzałem opcje. Chyba większość pociągów
Intercity nie miało swoich "ikonek". Czyli widzę efekty zmiany rozkładu jazdy.

Gdy pociąg ruszył okazało się, że drugie drzwi również przestały działać.
Można je było tylko otworzyć z zewnątrz. Konduktorka powiedziała, że
w [Olsztynie][wiki-olsztyn] mi otworzy drzwi. Czyli wiedziała na jakim
torze zatrzyma się pociąg.

Zaciekawiły mnie:

* okolice wsi [Lipniczki][wiki-lipniczki] za [Toruniem][wiki-torun]
* pagórkowate tereny w okolicy [Wąbrzeźna][wiki-wabrzezno]
* na wschód od [Jabłonowa Pomorskiego][wiki-jablonowo-pomorskie], chociaż w tym momencie nie pamiętam co tam było
* okolice rzeki [Drwęcy][wiki-drweca] niedaleko [Samborowa][wiki-samborowo]

Dojechałem do [Olsztyna][wiki-olsztyn]. Okazało się jednak, że peron jest z
lewej strony - strona popsutych drzwi. Musiałem przecisnąć rower przez cały wagon
aby się wydostać.

A to nie ostatnia przygoda kolejowa na tym wyjeździe.

### Wysiadłem

Musiałem poczekać niecałe 30 minut za przyjazdem Aleksa z [Warszawy][wiki-warszawa].
Przyjechał nowym EZT ze specjalnym wagonem rowerowym. Nie
ma równego traktowania miast.

Przeszliśmy trochę przez centrum [Olsztyna][wiki-olsztyn] i faktyczną
jazdę rozpoczeliśmy chwilę przed 12-tą. Trochę mnie to
martwiło bo było bardzo ciepło.

Przejazd przez [miasto][wiki-olsztyn] był dla mnie raczej nieprzyjemny.
Ruch, konieczność wyboru trasy, powodowało, że mało co zapamiętałem.
Gorąca pogoda również utrudniała czerpanie radości z jazdy.

Dojechaliśmy do Placu Ofiar Katastrofy Smoleńskiej i dalej ulicą
Leśną na północ. Wymyśliłem, że jest to lepsza opcja niż jazda drogą
527 (ulicą Bałtycką).

Przejechaliśmy obok Rezerwatu Przyrody Redykajny jadąc na zachód
drogą leśną.
Wyjechalismy ulicą Narcyzową przez osiedle bardzo ładnych domów rodzinnych,
gdzie nie widać śladu biedy.

Dotarliśmy do drogi 527. Początkowo mogliśmy jechać ścieżką
rowerową ale ona się skończyła w miarę szybko. Musieliśmy przejechać 6km
po niej. To dość sporo jak na tylko opuszczenie dużego miasta.

[wiki-linia-220]: https://pl.wikipedia.org/wiki/Linia_kolejowa_nr_220
[wiki-linia-221]: https://pl.wikipedia.org/wiki/Linia_kolejowa_nr_221

Po prawej stronie widziałem tory [linii kolejowej 220][wiki-linia-220]
z [Olsztyna][wiki-olsztyn] w stronę [Elbląga][wiki-elblag].
Tory się rozwidlają i jest połączenie szynobusem (3 razy dziennie)
do [Braniewa][wiki-braniewo] linią [221][wiki-linia-221].

Pomimo wyboru drogi mniejszej klasy miałem wrażenie, że
nadal jeździ po niej dużo samochodów.
Dojechaliśmy do [Jonkowa][wiki-jonkowo]. Nie podobała mi się
nowoczesność tej miejscowości. Chciałem się wydostać, znaleźć się gdzieś,
gdzie "byłbym dalej" od [Olsztyna][wiki-olsztyn].

Kierowaliśmy się do [Pupek][wiki-pupki]. Podjazd podczas wyjazdu był
przedsmakiem dalszego dnia - naprzemiennych podjazdów i zjazdów.
Wokół drogi drzewa ograniczały widok i jakoś trudno było znaleźć dobre
miejsce do zrobienia zdjęcia.

Patrząc teraz na filmiki to jednak na nich dobrze widać charakter
terenu. Nie napiszę wiele o miejscowościach, przez które przejeżdzaliśmy.
Najważniejsze jest ukształtowanie terenu, które wydaje mi się, że jest
ciekawsze niż widziałem na [Kaszubach][wiki-kaszuby] albo
nawet w okolicy [Strzelina][wiki-strzelin].

[Nowe Kawkowo][wiki-nowe-kawkowo] na filmie wygląda ciekawie. Sądzę, że
byłoby ciekawsze gdyby słońce nie dawało takiego kontrastu oraz nie
męczyło mnie.

Zbliżaliśmy się do [Gamerek Wielkich][wiki-gamerki-wielki].
Jest tam stacja kolejowa [linii 220][wiki-linia-220].

Zaskoczył mnie przejeżdzający pociąg Intercity, myślałem, że kursują tutaj
tylko regionalne.

Musieliśmy przejechać przez [Mostkowo][wiki-mostkowo] drogą 530 aby móc
dalej kierować się do [Kretowin][wiki-kretowiny]. Jako pierwszy cel wybrałem
tą miejscowość. Sam nie wiem dlaczego, chyba tylko z powodu dużego jeziora.
Oraz aby trasa była bardziej wiejska niż leśna.

Szlak prowadził do [Koziej Góry][wiki-kozia-gora] (tam również jest czynny przystanek
kolejowy!).

Od jakiegoś momentu zauważyłem bicie mojego koła. Było to najbardziej widoczne
podczas zjazdów po idealnie gładkim asfalcie. Teraz asfaltu nie było.
Jechaliśmy drogami gruntowymi, czasem z piaskiem, czasem brukowanymi.

Będąc w [Gubitach][wiki-gubity] mieliśmy widok na Jezioro Morąg.

Dojechaliśmy do przystanku autobusowego. Zastanawiałem się, jaki tutaj
autobus może przyjeżdzać? Wsie są małe, droga jest dość słaba.
Skręciliśmy w lewo na początku. Wolałem się cofnąć gdyż nie chciałem jechać
drogą gruntową przez las (piasek).

Czekając chwilę w cieniu od razu byłem atakowany przez komary.

Zjeżdzając w stronę [Lusajn][wiki-lusajny] tereny przypominały
pomniejszą wersję [Beskidu Niskiego][wiki-beskid-niski].

Dojechaliśmy do [Kretowin][wiki-kretowiny], które okazały się standardową
miejscowościa wypoczynkową. Oznaczało to dla nas dużą ilość ludzi i średniej
jakości jedzenie. Czekając za drugim daniem załatwiłem nocleg na dzisiaj
oddalony około 23km.

Ruszyliśmy około 16-tej. Pogoda nie była już tak uporczywie ciepła jak wcześniej.

W [Żabim Rogu][wiki-zabi-rog] (ciekawa nazwa) zrobiliśmy przerwę przy
jeziorze na kilka zdjęć.

Jadąc na południe w stronę [Zawrotów][wiki-zawroty] i [Rusi][wiki-rus]
krajobraz jakby nie był tak interesujący, jednak połączenie delikatniejszego
popołudniowego światła z wysokimi trawami było dość miłe. Nie było już
tych pagórków.

Dojeżdzając do [Rusi][wiki-rus] postanowiliśmy objeżdzając jezioro
(przy którym jest przystanek autobusowy!),
wjeżdżając w las, kierować się do [Tardy][wiki-tarda]. Został nam
do przejechania 7km odcinek przez las: trochę piasku, więcej kamieni i
nadal podjazdy.

[Prośno][wiki-prosno] było ciekawą wsią położoną w lesie. Dość krótką
mieliśmy przyjemność jazdy przez nią.

Nie muszę pisać, że ucieszyłem się gdy już wyjechaliśmy z tego lasu. Oznaczało to,
że zostało 5km do noclegu.

Zrobiliśmy przerwę we wsi [Tarda][wiki-tarda] na zrobienie kilku zdjęć.

Dojechaliśmy do bazy, zostawiliśmy większość rzeczy i ruszyli do centrum na zakupy.
Ostatecznie kupiliśmy więcej rzeczy, niż potrzebowaliśmy.
Planowaliśmy wieczorem udać się nad jezioro jednak zmęczenie zaczęło
działać. Poszliśmy przed północą gdy już było ciemno i bardzo trudno
mi było zrobić jakiekolwiek zdjęcie. Pojawił się pomysł aby wstać
na wschód słońca na 4-tą rano. Pół godziny później ten pomysł już nie istniał.
