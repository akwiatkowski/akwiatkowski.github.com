---
layout:                 post
title:                  "Kolorowe Jeziorka idąc z Marciszowa"
subtitle:               "pierwsze nieudane wejście na wschód słońca, trochę przygód z PKP"
desc:                   "Po nocy przy schronisku wstaliśmy wcześnie aby udać się na wschód słońca na Krzyżną Górę. Niestety pogoda nie sprzyjała i nie było żadnych widoków. Po krótkim śnie ruszyliśmy ponownie, tym razem pogoda się wyraźnie poprawiła. Chcieliśmy zobaczyć Kolorowe Jeziorka jednak pociąg, który miał jechać, po prostu nie wyruszył."
keywords:               [lato, rudawy, szwajcarka, krzyżna góra, trzcińsko, marciszów, wieściszowice, kolorowe jeziorka]
date:                   2012-08-12 21:00:00
author:                 "Aleksander Kwiatkowski"
categories:             trip
tags:                   [main, hike, mountains, best]
towns:                  [dolnoslaskie, marciszow]
lands:                  [rudawy_janowickie]

coords:                 [{"route": [[50.85242,16.00485], [50.85345,15.99515], [50.83697,15.97112], [50.81984,15.97446]], "type": "hike"}, {"route": [[50.86322,15.87262], [50.86609,15.87000], [50.86403,15.86859]], "type": "hike"}, {"route": [[50.86319,15.87284], [50.86666,15.88047], [50.87327,15.87850], [50.87842,15.87138], [50.88348,15.87090]], "type": "hike"}]
distance:               12
time_spent:             5
---

[wiki-rudawy]:          https://pl.wikipedia.org/wiki/Rudawy_Janowickie
[wiki-janowice]:        https://pl.wikipedia.org/wiki/Janowice_Wielkie
[wiki-bolczow]:         https://pl.wikipedia.org/wiki/Zamek_Bolcz%C3%B3w
[wiki-karpnicka]:       https://pl.wikipedia.org/wiki/Prze%C5%82%C4%99cz_Karpnicka
[wiki-szwajcarka]:      https://pl.wikipedia.org/wiki/Szwajcarka

[wiki-krzyzna]:         https://pl.wikipedia.org/wiki/Krzy%C5%BCna_G%C3%B3ra
[wiki-kolorowe]:        https://pl.wikipedia.org/wiki/Kolorowe_jeziorka
[wiki-sokolik]:         https://pl.wikipedia.org/wiki/Sokolik
[wiki-trzcinsko]:       https://pl.wikipedia.org/wiki/Marcisz%C3%B3w
[wiki-marciszow]:       https://pl.wikipedia.org/wiki/Trzci%C5%84sko
[wiki-jelenia]:         https://pl.wikipedia.org/wiki/Jelenia_G%C3%B3ra
[wiki-wiesciszowice]:   https://pl.wikipedia.org/wiki/Wie%C5%9Bciszowice
[wiki-sudety]:          https://pl.wikipedia.org/wiki/Sudety

[szwajcarka]:           http://schronisko-szwajcarka.pl/

Wstęp
-----

Drugi dzień wizyty w [Rudawach Janowickich][wiki-rudawy]. Tytuł jest o [Kolorowych Jeziorkach][wiki-kolorowe],
jednak tego dnia było więcej ciekawych rzeczy, niż tylko same jeziorka.

Opis trasy
----------

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/167091755/embed/342c80e847776830ad3a2fdecbf3dea88cd8b292'></iframe>

Obok Szwajcarki
---------------

Wstaliśmy około godziny 4-tej, gdyż chcieliśmy wejść na [Krzyżną Górę][wiki-krzyzna] i zobaczyć wschód słońca.
Jak to często bywa, były chmury i mgła. Nic nie było widać jak byliśmy na górze, tylko ciemno-szaro-niebieska
poświata. Posiedzieliśmy chwilę i zeszliśmy do schroniska. Jak się okazało później, wschodu i tak nie byłoby
widać z [Krzyżnej Górę][wiki-krzyzna], co najwyżej z [Sokolika][wiki-sokolik].

Wracając do schroniska zacząłem robić zdjęcia poruszającym się porannym mgłom i zaciekawiło mnie jak
szybko się widok zmieniał - jak szybko one się przesuwały.

{% photo "IMGP7844b.jpg","Chmury o wschodzie słońca" %}

A poniższe zdjęcie pokazuje jak wyglądał las w okolicach schroniska [Szwajcarki][wiki-szwajcarka].

{% photo "IMGP7875b.jpg","Mgliste okolice Szwajcarki i Krzyżnej Góry" %}

Wróciliśmy spać i wstaliśmy po 9-tej. Było już zdecydowanie ładniej, zero śladów wczorajszej pogody -
dobry słoneczny dzień. Ponownie wyruszyliśmy na [Krzyżną Górę][wiki-krzyzna].

{% photo "IMGP8080b.jpg","Tego dnia Śnieżka była w chmurach" %}

Trochę długo zasiedzieliśmy na szczycie [Krzyżnej Góry][wiki-krzyzna] i zauważyliśmy, że mamy półtora godziny do
odjazdu pociągu.
Wcześniej chcieliśmy się przejść do [Kolorowych Jeziorek][wiki-kolorowe] pieszo, jednak z jakiegoś
powodu zmieniliśmy plan na dojazd pociągiem do [Marciszowa][wiki-marciszow]. Nie wykluczam, że było to
lenistwo.

Po drodzę zrozumiałem że branie taniego plecaka używanego w środowisku miejskim i troczenie śpiwora do niego,
nie jest najlepszym pomysłem. Do listy zakupów dorzuciłem plecak na wycieczki. Oraz śpiwór, ale on miał mniejszy priorytet.

Szliśmy szlakiem żółtym do [Trzcińska][wiki-trzcinsko]. Miejscowość ta nazywana jest "San Fran Trzcińsko".

{% photo "IMGP8131b.jpg","Snopki niedaleko stacji kolejowej w Trzcińsku","timeline" %}

Dotarliśmy kilkanaście minut przed odjazdem pociągu w kierunku [Marciszowa][wiki-marciszow]. Czekamy i czekamy.
Nic nie jedzie.
W końcu dzwonię do PKP w cenie 1 PLN za minutę rozmowy. Na linii siedzę 10 minut i jestem przełączany od
Jeleniej Góry po Warszawę. Udaję mi się dowiedzieć, że pociag nie wyruszył, nikt jednak nie wie czemu, i że
jest "zastępcza komunikacja autobusowa". Idę do człowieka pilnującego stację, on mi mówi, że on już nie ogarnia
co tu się dzieje, i że nie ma szans aby ci biedni zwykli ludzie się połapali. Mówię mu o autobusie i gdzie on mógłby się
zatrzymać, to dostaję informację o remoncie mostu i najbliższe miejsce jest 3km gdzieś. Czekamy na kolejny pociąg
i jedziemy do [Jeleniej Góry][wiki-jelenia].

{% photo "IMGP8172b.jpg","Widok na Sokolik" %}

Tam przerwa aby coś zjeść i chwilę później lecimy na powrotny pociąg, tym razem już do [Marciszowa][wiki-marciszow]. Jestem
pewien że pierwsze P w skrócie PKP musi oznaczać słowo *przygoda*.

Kolorowe Jeziorka
-----------------

Jest to chyba najbardziej znana atrakcja [Rudaw Janowickich][wiki-rudawy] pomimo tego że w praktyce to są
tylko 2 jeziorka (czasem 3), które po prostu mają nienaturalny kolor. Zapominane są skałki, które są obok nich.

{% photo "IMGP8389b.JPG","Struktury przy Kolorowych Jeziorkach" %}

Wyruszyliśmy z centrum [Marciszowa][wiki-marciszow] i szliśmy przez [Wieściszowice][wiki-wiesciszowice].
Droga asfaltowa, teraz mogę powiedzieć, że jest to idealne miejsce na rower. Jak w sumie całe pasmo, albo prawie
całe [Sudety][wiki-sudety].

Największą ciekawostką [Wieściszowic][wiki-wiesciszowice] jest drewniany dom, nr 61. Bo jest stary, ładny,
zadbany i drewniany.

{% photo "IMGP8353b.jpg","Żółte Jeziorko" %}

Poniżej Niebieskie Jeziorko, jednak jestem niezadowolony ze zdjęć, jakie zrobiłem jeziorkom.
Żadne nie podoba mi sie wystarczająco.

{% photo "IMGP8304b.jpg","Niebieskie Jeziorko","nogallery" %}

Wracaliśmy już podczas zachodu słońca. Małe zakupy i kierunek dworzec. Dobrze że sklepy w niedziele były
tam otwarte do tak późna, oraz że [Marciszów][wiki-marciszow] jest ważniejszą miejscowością,
gdyż zatrzymują się tam
również pociągi TLK.
