---
layout:                 post
title:                  "Odwrotna pomorska 500-tka"
subtitle:               ""
desc:                   ""
keywords:               []
date:                   2020-06-12 21:00:00
#finished_at:            2100-02-09 12:00:00
author:                 "Aleksander Kwiatkowski"
categories:             trip
image_filename:         2020_06_12__10_24__6126666.jpg
tags:                   [bicycle, todo]
towns:                  [zachodnio_pomorskie, miastko, bialy_bor, bobolice, szczecinek, grzmiaca, barwice, borne_sulinowo]

coords:                 [{"route": [], "type": "bicycle"}]
coords_file:            "2020-06-12-odwrotna-pomorska-500.json"
coords_type:            "bicycle"
distance:               112
time_spent:             11
elevation:              736
temperature:            24


pois:
  - lat: 53.83733
    lon: 16.56034
    name: Między Iwinem a Wierzchowem jest ciekawych miejsc na rower
    type: visited

---


## Wstęp

Poprzedni wyjazd musiałem skrócić i poprzestawiałem sobie urlop. Niestety
prognoza pogody była mało obiecująca i w środę oraz czwartek zostałem w domu.

Mogłem wyjechać tylko na piątek i sobotę, czyli tylko jeden nocleg. Trochę głupio
wyszło jednak lepiej skorzystać niż siedzieć w domu.

Postanowiłem spróbować i zrealizować ten wyjazd na lekko. Czyli wziąć
mojego szoso-przełajo-gravela (muszę wymyśleć krótką nazwą) Sensa Trentino CXD
i spakować się bez sakw.

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/3604382369/embed/98acbd7b242e4433555092acd4310fedeb88c30b'></iframe>

## Szczegóły

Z tym rowerem przez dłuższy czas miałem problem, który udało mi się
rozwiązać wymieniając mostek i przerabiając go na bardziej wygodną pozycję.
Właśnie od tego roku coraz bardziej zaczął mi się podobać.

Początkowo na wycieczkę chciałem wybrać okolice [Grudziądza][wiki-grudziadz]
ale Alex miał pewne problemy i nie mógł dołączyć do mnie.

Nie wiedząc co wybrać pomyślałem o dorysowaniu fragmentu trasy z [Miastka][wiki-miastko]
na zachód. Zawsze lubiłem [Pomorze][wiki-pomorze].

Wstawanie o 5 rano nie było przyjemne. Byłem w większości spakowany dzień
wcześniej więc głównie to musiałem się obudzić.

Prognoza pogody była... niejednoznaczna. Miało padać około 16-17 i dlatego planowaliśmy
dojechać najpierw do noclegu, przeczekać i wieczorem ewentualnie się pokręcić.

W [Chodzieży][wiki-chodziez] dołączyło małżeństwo które jechało w stronę [Słupska][wiki-slupsk],
a w [Szczecinku][wiki-szczecinek], gdzie się dosiadaliśmy, dołączył do nas uczestnik
[Pomorskiej 500-tki][pomorska-500], który po awarii był zmuszony wracać do domu.

Do [Miastka][wiki-miastko] dotarliśmy około 10:30. Niebo było zachmurzone.

Najsensowniejszą drogą wyjazdową na zachód była droga przez
[Sępólno Wielkie][wiki-sepolno-wielkie]. Ruszyliśmy lekkim podjazdem i dość
szybko opuściliśmy tą miejscowość.

Do [Wołczy Wielkiej][wiki-wolcza-wielka] musieliśmy podjechać około 50m
w górę. Sama miejscowość już miała swój spokojny klimat.

Krajobraz był trochę monotonny: spokojna droga z drzewami blisko jezdni.
Tylko ten krajobraz bardzo mi się podoba. Patrząc teraz na mapę UMP widzę
bardzo ciekawą siatkę połączeń drogowych przez okoliczne wioski.
Trochę wątpię czy wszystkie "białe" (drogi publicznym o najmniejszym priorytecie)
będą asfaltowe ale chciałbym kiedyś tutaj ponownie poeksplorować.

W okolicy [Kołtek][wiki-koltki] spotkaliśmy pierwszych uczestników
[Pomorkiej 500-tki][pomorska-500], którzy jechali w przeciwnym kierunku.

Zbliżaliśmy się do [Sępólna Wielkiego][wiki-sepolno-wielkie]. Widziałem znak
na prawo w stronę [Cebulina][wiki-cebulin] i tutaj również pojawiła mi się
chęć dalszej eksploracji patrząc na mapę.

Dotarliśmy do skrzyżowania. Początkowo zgodnie z planem powinniśmy skręcić w prawo i
drogą wojewódzką 205 dojechać do [Bobolic][wiki-bobolice].
Patrząc, że większość uczestników przyjeżdża z drogi z lewa, oraz chcąc zoptymalizować
niepewną trasę skłoniliśmy się do wybrania drogi na lewo.

Oznaczało to jazdę 5km do drogi krajowej 25 oraz kolejne 5km jazdy po tej drodze.
Nikt nie lubi krajówek ale podejmuje się różne próby optymalizacji do
zmieniającej się sytuacji.

Szare chmury za plecami powoli zaczęły nam "tłumaczyć" dlaczego tak
wyglądają. Zaczął padać deszcz gdy dotarliśmy do drogi 25 na tyle intensywnie,
że naszym celem było szukanie schronienia.

Znaleźliśmy parking leśny z wiatą. Postanowiliśmy tam, że przeczekamy godzine.
Jeżeli po godzinie deszcz nie przestanie padać uruchomimy procedurę awaryją,
czyli efektywny powrót na pociąg i anulowanie rezerwacji noclegu.

Deszcz przestał padać po 45 minutach. Postanowiliśmy jechać dalej mając na uwadzę,
że droga do stacji kolejowej jest identyczna jak zaktualizowana trasa na ten dzień.

Dotarliśmy do wsi [Porost][wiki-porost] i już mogliśmy spokojnie jechać wiedząc,
że nie musimy (prawie) już patrzyć na drogi krajowe.

Następnym celem była miejscowość [Drężno][wiki-drezno]. Jechaliśmy po mokrym
asfalcie.

Podobały mi się przydrożne drzewa pokryte mchem.

Chciałem przejechać przez [Orawkę][wiki-orawka] gdyż droga jest położona pomiędzy
dwoma jeziorami (Wierzchowo oraz Drezno) jednak po przejechaniu 500m
wiedziałem, że jazda rowerem gravelowym drogą gruntową po takich opadach deszczu
nie jest dobrym pomysłem.

Dotarliśmy do [Starego Wierzchowa][wiki-stare-wierzchowo]. Podobał mi się
kościół, ułożenie domów oraz gniazdo bocianów z małymi (prawdopodobnie).

Dotarliśmy do drogi krajowej 11-tki. Niestety ponownie musieliśmy przejechać
po krajówce. Na szczęście tylko 2km.

Dotarliśmy do [Wierzchowa][wiki-wierzchowo] gdzie zrobiłem krótką przerwę przy sklepie.
Chwilę później opuściliśmy drogą krajową i wkroczyliśmy w bardzo ładne tereny.
Ktoś na trasie powiedział nam, że są to "małe [Mazury][wiki-mazury]" i ja się
z tym zgadzam.

Ponownie tutaj spotykaliśmy uczestnikow [Pomorskiej 500-tki][pomorska-500]

Cały obszar między [Iwinem][wiki-iwin] a [Wierzchowem][wiki-wierzchowo]
jest idealny na rower. Ruch jest tutaj prawie zerowy, jest sporo jezior i
miejsc "z dala od cywilizacji". Jedyna wada to czas dojazdu pociągiem.
Jedzie się tutaj ponad 3 godziny nim.

Nie ma sensu opisywać dokładnie pojedyńczych miejscowości. Tutaj liczy się cały
obszar.

W [Kusowie][wiki-kusowo] skręciliśmy w stronę [Iwina][wiki-iwin], w której to
miejscowości jest przystanek kolejowy. Pociąg regionalny jedzie tam trochę
ponad 3 godziny.

Jadąc dalej na południe przez [Nowy Chwalim][wiki-nowy-chwalim] chcieliśmy
dojechać do drogi 172 (znowu droga wojewódzka) i dostać się do noclegu.
Jechaliśmy "na lekko", jednak woleliśmy już załatwić biurokrację oraz zostawić
niepotrzebne rzeczy (ręcznik, piżama, środki czystości, ...).

W okolicy [Nowego Chwalima][wiki-nowy-chwalim] jest jakaś kopalnia. My jechaliśmy
przez [Chwalimki][wiki-chwalimki] - dość ciekawie położoną małą wioską.

Dotarliśmy do noclegu. Mieliśmy sporo czasu więc warto było jeszcze ruszyć dalej.
Michał początkowo myślał o tym aby udać się do [Szczecinka][wiki-szczecinek]
na jedzenie, jednak uzmysłowiłem, że wtedy wyszłoby dość sporo kilometrów.
Ostatecznie i tak wyszło tego dnia dużo kilometrów ale odkryliśmy kilka ciekawych
miejsc.

Postanowiłem, że fajnie by było udać się na południe do [Silnowa][wiki-silnowo]
gdyż jest tam dość duże jezioro.

Dotarliśmy do [Juchowa][wiki-juchowo]. Pierwsze co mnie zaskoczyło to
"szlak dla krów". Krowy z pobliskiego gospodarstwa miały przygotowaną trasę i
same przechodziły przez drogę.

Zatrzymaliśmy się przy ruinach pałacu. Dowiedzieliśmy się, że jakiś czas
temu była w nim szkoła.

Dotarliśmy do okolic stacji kolejowej w miejcowości [Silnowo][wiki-silnowo].

Jechaliśmy dalej na południe aby zobaczyć Jezioro Pile. Zobaczyłem siedzącego
bociana na powalonym drzewie. Spokojnie się zatrzymałem, wyciągałem aparat i
w tym momencie samochód jadący z naprzeciwka zmusił Michała do ostrego
hamowania. Sytuacja ta wystraszyła bociana i bardzo mnie zdenerwowała
gdyż mogłem mieć naprawdę ładne zdjęcie.

Woda w Jeziorze Pile jest bardzo czysta.

Po krótkiej przerwie wracaliśmy. Niestety zostało nam jeszcze
trochę kilometrów do przejechania. Musieliśmy dostać się do sklepu w
[Barwicach][wiki-barwice] oraz zjeść obiad. Szczerze mówiąc nie podoba
mi się późne jedzenie. Wiem, że spore danie spowoduje że człowiek będzie
leniwy ale jedzenie czegoś takiego przed snem dobre nie jest.
Dokładnie te same spostrzeżenie miałem na poprzednim wyjeździe.

Kamerka mi czasami parowała od potu. Spróbuję następnym razem zamocować ją na kierownicy
i zobaczyć jakie wtedy będę miał rezultaty. Przynajmniej widziałem na tylnim
wyświetlaczu jak jest ustawiona - mógłbym odpowiednio przechylić w stronę nieba.

Do [Barwic][wiki-barwice] ruszyliśmy przez [Kiełpino][wiki-kielpino].
Wieczorem znacznie lepiej słyszałem świerszcze.

Michał już miał mniej siły aby jechać szybko, a mi się już nie chciało
siedzieć na siodełku.

Podjechaliśmy do sklepu a następnie na pizzę. Była to jedyna dostępna opcja na
jakieś ciepłe jedzenie. Wracaliśmy drogą wojewódzką wieczorem. Ruch był minimalny.
Byłem zadowolony z tej trasy.



[pomorska-500]: https://pomorska500.pl/en/

https://www.youtube.com/watch?v=FtlkZfZv0cM

https://www.youtube.com/watch?v=gELvFzZL9Gk
