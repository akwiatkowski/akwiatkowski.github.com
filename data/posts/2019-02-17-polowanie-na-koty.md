---
layout:                 post
title:                  "Polowanie na koty"
subtitle:               "czyli test Olympusa 40-150/2.8"
desc:                   ""
keywords:               []
date:                   2019-02-17 15:00:00
#finished_at:            2100-02-09 12:00:00
author:                 "Aleksander Kwiatkowski"
categories:             trip
image_filename:         2019_02_17__13_17__2172938.jpg
tags:                   [hike, cat, photo, todo]
towns:                  [wielkopolskie, lipno]

coords:                 [{"route": [[51.91765,16.56975], [51.92385,16.59618], [51.95512,16.58906], [51.95443,16.57704]], "type": "hike"}]
distance:               7
time_spent:             3
elevation:              4
temperature:            


pois:
#  - lat: 54.45911
#    lon: 18.56281
#    name: POI

---


## Wstęp

Po chorobie Jasia, a później Gośka, chciałem bardziej specjalizować się
w fotografii kotów. Jak do tej pory robiłem to przy okazji różnych wycieczek.
Zatrzymywałem się na chwilę, zrobiłem zdjęcia i ruszałem dalej.

Teraz chciałbym to rozszerzyć. Poświęcić więcej czasu. Tak samo jak są ludzie
robiący zdjęcia ptaków, gdzie trzeba poznać ich zachowania, to ja chętnie
spróbowałbym robić zdjęcia kotom (nie portretowe w domu ale na zewnątrz).

W ten weekend miałem kilka rzeczy do zrobienia i nie mogłem w piątek
wyruszyć (przykładowo) do [Sopotu][wiki-sopot], gdyż i tak planowałem jakieś
nowe morskie zdjęcia.

Tak się złożyło, również z pogodą, że miałem tylko niedzielę i południowa
część [Polski][wiki-polska] była słoneczna.

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/2156749896/embed/41b4739698b81ce1b78ff719580b60bedc108073'></iframe>

## Szczegóły

### Dzień wcześniej - park na Dębcu

{% photo "2019_02_16__11_49__2162180.jpg","Łęgi Dębińskie","timeline" %}

Dzień wcześniej ruszyłem na spacer po najciekawszym parku w [Poznaniu][wiki-poznan].

{% photo "2019_02_16__11_48__2162179.jpg","Dróżka w parku","timeline" %}

Chciałem przetestować na pływających łabędziach. Jednak gdy zobaczyłem, że
stawy pokryte są lodem, to wiedziałem że raczej nic pływać nie będzie.

{% photo "2019_02_16__12_05__2162250.jpg","Mały ptak" %}

### Niedziela

[wiki-oborniki-slaskie]: https://pl.wikipedia.org/wiki/Oborniki_%C5%9Al%C4%85skie
[wiki-wzgorza-trzebnickie]: https://pl.wikipedia.org/wiki/Wzg%C3%B3rza_Trzebnickie

Początkowo planowałem pojechać do [Oborników Śląskich][wiki-oborniki-slaskie]
i tam przejść się przez [Wzgórza Trzebnickie][wiki-wzgorza-trzebnickie].
Musiałbym wstać wcześnie, najlepiej już ruszyć pociagiem o 6-tej. A wracałbym z przesiadką
we [Wrocławiu][wiki-wroclaw].

{% photo "2019_02_17__12_05__2172328.jpg","Kot w miejscowości Lipno","tag:cat" %}

Jak się okazało wstałem przed 9-tą i sam proces wstawania szedł mi dość słabo.
Ruszyłem pociągiem o 10:50, którym po godzinie już byłem na miejscu.

Wybrałem dojazd do [Lipna][wiki-lipno] gdyż trochę mnie ciekawiła okolica
gdy jechałem pociągiem do [Wrocławia][wiki-wroclaw].

{% photo "2019_02_17__12_17__2172358.jpg","Droga do Goniembic","timeline" %}

Byłem trochę głodny wiec ruszyłem w stronę restauracji. Po lewej stronie drogi
zobaczyłem kota w polu. Spróbowałem do niego podejść ale gdy mnie
zauważył schował się tak jak potrafił. Podszedłem i się zniżyłem do niego.
Powoli kierował się w moją stronę i mogłem zrobić mu zdjęcia. Jednak gdy się
ruszyłem bardzo szybko uciekł. Wtedy zrozumiałem, że muszę trochę zmienić ustawienia
autofocus'u.

{% photo "2019_02_17__12_21__2172375.jpg","Okolice Żakowa","timeline" %}

Przestawiłem jego czułość na `+2`, czyli maksymalną możliwą wartość. Włączyłem
tryb `AF-C`. To powinno znacznie ułatwić.

{% photo "2019_02_17__12_33__2172449.jpg","Wróbel" %}

Idąc do [Żakowa][wiki-zakowo] próbowałem zrobić zdjęcia ptaków (wróble),
trochę przedwiosennej okolicy, jednak te zdjęcia były dalekie od wyjątkowych.

{% photo "2019_02_17__12_43__2172543.jpg","Czarny kot w Żakowie","tag:cat" %}

Sam nie znam się na ptakach i nie zamierzam się poznawać. Są ładne a jeżeli
dany ptak wygląda według mnie na wróbla, to jest dla mnie wróblem.
Mogę się mylić teraz a w przyszłości może się trochę poduczę.

{% photo "2019_02_17__13_00__2172613.jpg","Okoliczne pola","timeline" %}

Wchodząc do [Żakowa][wiki-zakowo] zobaczyłem bardzo strachliwego
białego kotka. Gdy zbliżyłem się do niego ten bardzo szybko uciekał. Biegł
prawie 100m.

{% photo "2019_02_17__13_10__2172670.jpg","Biały szary kot podczas opuszczenia Żakowa","tag:cat" %}

W samej wsi zobaczyłem czarnego młodego kotka. Nie bał się i przychodził do mnie.
Tutaj szybko autofocus był konieczny gdy poruszał się wprost do mnie.

{% photo "2019_02_17__13_15__2172846.jpg","Biały szary kot","tag:cat" %}

Opuszczając [Żakowo][wiki-zakowo] zauważyłem w jednym gospodarstwie dwa koty.
Okazało się, że jest tam znacznie więcej i są one w różnym stopniu "towarzyskie".

Pierwszy biało-szary siedział na betonowym murku. Gdy go zawołałem zaczął kierować się
w moją stronę.

{% photo "2019_02_17__13_11__2172741_02.jpg","Szary kot","tag:cat" %}

Chwilę później dołączył szary kot. Wyglądał on znacznie ciekawiej, jednak miał
on przypalone wąsy. Możliwe że dotknął nimi jakiegoś ciepłego metalu kiedyś.

{% photo "2019_02_17__13_17__2172950.jpg","Spotkanie kotów","tag:cat" %}

Zrobiłem im bardzo dużo zdjęć. Znalazłem odpowiednie miejsce, chociaż niezupełnie...

{% photo "2019_02_17__13_21__2173054.jpg","Szary kot bokiem","tag:cat" %}

Chwilę po tym jak zacząłem robić zdjęcia mieszkańcy tego gospodarstwa
włączyli głośno disco polo. Miałem wrażenie, że chcą pokazać, że oni tutaj są.
Chwilę później słyszałem jak skomentowali, że robię kotom zdjęcia.

Ludzie są akceptujący na ogół ale jestem w stanie zrozumieć, że może
pojawić się niechęć gdy ktoś obcy siedzi obok przez 15 minut i robi zdjęcia
kotom.

{% photo "2019_02_17__13_21__2173063.jpg","Szary kot siedząc","tag:cat" %}

Postanowiłem ruszyć dalej, dać spokój i kotom i gospodarzom.

{% photo "2019_02_17__13_23__2173085.jpg","Ciekawy biały kot","tag:cat" %}

Idąc na północ do [Górki Duchowej][wiki-gorka-duchowa] widziałem spacerujące
żurawie oraz sarny po polach.

{% photo "2019_02_17__13_43__2173177.jpg","Wiosna?" %}

Próbowałem robić zdjęcia wróblom. Są małe, szybkie i jest to dobre
ćwiczenie fotograficzne. Olympus 40-150/2.8 ma naprawdę bardzo sprawny
autofocus.

{% photo "2019_02_17__14_01__2173260.jpg","Wróbel w Górce Duchowej" %}

Widząc otwarty sklep postanowiłem dokupić jakieś (średnio zdrowe)
jedzenie. Zbliżałem się do celu zaplanowanej na dzisiaj trasy.

{% photo "2019_02_17__14_09__2173357.jpg","Kot w Górce Duchowej" %}

Ostatniego kota spotkałem w okolicy głównego skrzyżowania w
[Górce Duchowej][wiki-gorka-duchowa].

{% photo "2019_02_17__14_14__2173421_04.jpg","Kościół w Górce Duchowej" %}

Do przystanku kolejowego zostało około 800m. Spokojnie szedłem mając na uwadze,
że prawdopodobnie najciekawsze zdjęcia tego dnia zrobiłem.

{% photo "2019_02_17__14_33__2173452.jpg","Żurawie w okolicy przystanku kolejowego Górka Duchowa","timeline" %}

Byłe ogromnie zadowolony zdjęciami kotów. Oczywiście zrobiłem znacznie więcej ich
niż tutaj umieszczam - chyba ponad 700. Wstępnie przerobiłem około 150.
Z czego naprawdę fajnych jak widać jest chyba z 10.
