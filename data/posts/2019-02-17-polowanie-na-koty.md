---
layout:                 post
title:                  "Polowanie na koty"
subtitle:               "czyli test Olympusa 40-150/2.8 w terenie"
desc:                   "Wpadł mi do testów obiektyw Olympus 40-150/2.8. Chciałem przetestować jak nadaje się on do robienia zdjęć kotów, ptaków i innych poruszających się obiektów. Jak bardzo on jest w stanie rozmywać tło, co (ponoć) zawsze jest problemem w systemie M43."
keywords:               [koty, lipno, lipno nowe, żakowo, górka duchowa, leszno, przed wiosną, ciepło]
date:                   2019-02-17 15:00:00
finished_at:            2019-02-19 23:00:00
author:                 "Aleksander Kwiatkowski"
categories:             trip
image_filename:         2019_02_17__13_11__2172722.jpg
# 2019_02_17__13_17__2172938
# 2019_02_17__13_11__2172722
tags:                   [hike, cat, photo, main]
towns:                  [wielkopolskie, lipno]

coords:                 [{"route": [[51.91765,16.56975], [51.92385,16.59618], [51.95512,16.58906], [51.95443,16.57704]], "type": "hike"}]
distance:               7
time_spent:             3
elevation:              4
temperature:            


pois:
#  - lat: 54.45911
#    lon: 18.56281
#    name: POI

---

[wiki-sopot]: https://pl.wikipedia.org/wiki/Sopot
[wiki-polska]: https://pl.wikipedia.org/wiki/Polska
[wiki-poznan]: https://pl.wikipedia.org/wiki/Pozna%C5%84
[wiki-wroclaw]: https://pl.wikipedia.org/wiki/Wroc%C5%82aw
[wiki-lipno]: https://pl.wikipedia.org/wiki/Lipno_(wojew%C3%B3dztwo_wielkopolskie)
[wiki-zakowo]: https://pl.wikipedia.org/wiki/%C5%BBakowo_(wojew%C3%B3dztwo_wielkopolskie)
[wiki-gorka-duchowa]: https://pl.wikipedia.org/wiki/G%C3%B3rka_Duchowna
[wiki-oborniki-slaskie]: https://pl.wikipedia.org/wiki/Oborniki_%C5%9Al%C4%85skie
[wiki-wzgorza-trzebnickie]: https://pl.wikipedia.org/wiki/Wzg%C3%B3rza_Trzebnickie

## Wstęp

Po chorobie Jasia a później Gośka, chciałem bardziej specjalizować się
w fotografii kotów. Jak do tej pory robiłem zdjęcia przy okazji różnych wycieczek.
Zatrzymywałem się na chwilę, zrobiłem zdjęcia i ruszałem dalej.

Teraz chciałbym to rozszerzyć. Poświęcić więcej czasu i się specjalizować (ale nie zamykać).
Tak samo jak są ludzie
robiący zdjęcia ptaków, gdzie muszą poznać ich zachowania, to ja chętnie
spróbowałbym robić zdjęcia kotom. Najbardziej mnie interesują nie portretowe w domu
ale na zewnątrz, w terenie.

W ten weekend miałem kilka rzeczy do zrobienia i nie mogłem w piątek
wyruszyć nigdzie dalej (przykładowo do [Sopotu][wiki-sopot])

Tak się złożyło, również z pogodą, że miałem tylko niedzielę wolną i tylko południowa
część [Polski][wiki-polska] była w obszarze bezchmurnym.

## Opis trasy

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/2156749896/embed/41b4739698b81ce1b78ff719580b60bedc108073'></iframe>

## Szczegóły

### Dzień wcześniej - park na Dębcu

{% photo "2019_02_16__11_49__2162180.jpg","Łęgi Dębińskie","timeline" %}

Dzień wcześniej ruszyłem na spacer po najciekawszym parku w [Poznaniu][wiki-poznan].

{% photo "2019_02_16__11_48__2162179.jpg","Dróżka w parku","timeline" %}

Chciałem przetestować ten obiektyw na pływających łabędziach. Jednak gdy zobaczyłem, że
stawy pokryte są lodem, to wiedziałem że raczej nic pływać nie będzie.

{% photo "2019_02_16__12_05__2162250.jpg","Mały ptak" %}

Próbowałem robić zdjęcia ptaków, jednak na ogół były one szybsze a ogniskowa 150mm
to jeszcze trochę za mało. Może kiedys uda mi się pożyczyć Olympusa 300/4.

### Niedziela

Początkowo planowałem pojechać do [Oborników Śląskich][wiki-oborniki-slaskie]
i tam przejść się przez [Wzgórza Trzebnickie][wiki-wzgorza-trzebnickie].
Musiałbym wstać wcześnie, najlepiej już ruszyć pociagiem o godzinie 6-tej.
Wracałbym z przesiadką we [Wrocławiu][wiki-wroclaw].

{% photo "2019_02_17__12_05__2172328.jpg","Kot w miejscowości Lipno","tag:cat" %}

Jak się okazało wstałem przed 9-tą i sam proces wstawania szedł mi bardzo topornie.
Ruszyłem pociągiem o 10:50, którym po godzinie jazdy byłem na miejscu.

Wybrałem dojazd do [Lipna][wiki-lipno] gdyż trochę mnie ciekawiła okolica
na wschód od torów. Widziałem ją gdy jechałem pociągiem do [Wrocławia][wiki-wroclaw].

{% photo "2019_02_17__12_17__2172358.jpg","Droga do Goniembic","timeline" %}

Byłem trochę głodny wiec ruszyłem w stronę restauracji. Po lewej stronie drogi
zobaczyłem kota w polu. Spróbowałem do niego podejść ale gdy mnie
zauważył schował się najbardziej jak potrafił. Podszedłem i się zniżyłem do niego.
Powoli kierował się w moją stronę i mogłem zrobić mu zdjęcia. Jednak gdy się
ruszyłem bardzo szybko uciekł ode mnie. Wtedy zrozumiałem, że muszę trochę zmienić ustawienia
autofocus'u.

{% photo "2019_02_17__12_21__2172375.jpg","Okolice Żakowa","timeline" %}

Przestawiłem jego czułość na `+2`, czyli maksymalną możliwą wartość. Włączyłem
tryb `AF-C`. To powinno znacznie ułatwić.

{% photo "2019_02_17__12_33__2172449.jpg","Wróbel" %}

Idąc do [Żakowa][wiki-zakowo] próbowałem robić zdjęcia ptaków (wróble i inne małe ptaki)
oraz przedwiosennej okolicy, jednak te zdjęcia były dalekie od wyjątkowych.

{% photo "2019_02_17__12_43__2172543.jpg","Czarny kot w Żakowie","tag:cat" %}

Sam nie znam się na ptakach i nie zamierzam się poznawać w tym momencie. Są ładne a jeżeli
dany ptak wygląda według mnie na wróbla, to tymczasowo będzie dla mnie wróblem.
Mogę się mylić teraz.

{% photo "2019_02_17__13_00__2172613.jpg","Okoliczne pola","timeline" %}

Wchodząc do [Żakowa][wiki-zakowo] zobaczyłem bardzo strachliwego
białego kotka. Gdy zbliżyłem się do niego ten bardzo szybko uciekał. Biegł
prawie 100m zanim się zatrzymał.

{% photo "2019_02_17__13_10__2172670.jpg","Biały szary kot podczas opuszczenia Żakowa","tag:cat" %}

W samej wsi zobaczyłem czarnego młodego kotka. Nie bał się i przychodził do mnie.
Tutaj szybki autofocus był konieczny gdy kot podbiegał do mnie.

{% photo "2019_02_17__13_15__2172846.jpg","Biały szary kot","tag:cat" %}

Opuszczając [Żakowo][wiki-zakowo] zauważyłem w jednym gospodarstwie dwa koty.
Okazało się, że jest tam ich znacznie więcej i są one w różnym stopniu "towarzyskie".

Pierwszy biało-szary siedział na betonowym murku. Gdy go zawołałem zaczął kierować się
w moją stronę.

{% photo "2019_02_17__13_11__2172741_02.jpg","Szary kot","tag:cat" %}

Chwilę później dołączył szary kot. Wyglądał on znacznie ciekawiej, jednak miał
przypalone wąsy. Możliwe że dotknął nimi jakiegoś ciepłego metalu albo miał styczność
z otwartym ogniem.

{% photo "2019_02_17__13_17__2172950.jpg","Spotkanie kotów","tag:cat" %}

Zrobiłem im bardzo dużo zdjęć. Znalazłem odpowiednie miejsce, chociaż niezupełnie...

{% photo "2019_02_17__13_21__2173054.jpg","Szary kot bokiem","tag:cat" %}

Chwilę po tym jak zacząłem robić zdjęcia, mieszkańcy tego gospodarstwa
włączyli głośno disco polo. Miałem wrażenie, że chcą pokazać, że oni tutaj są.
Później słyszałem jak skomentowali, że robię kotom zdjęcia.

Ludzie są na ogół akceptujący ale jestem w stanie zrozumieć, że może
pojawić się niechęć gdy ktoś obcy siedzi obok domu przez 15 minut.

{% photo "2019_02_17__13_21__2173063.jpg","Szary kot siedzący","tag:cat" %}

Postanowiłem ruszyć dalej, dać spokój i kotom i gospodarzom.

{% photo "2019_02_17__13_23__2173085.jpg","Ciekawy biały kot","tag:cat" %}

Idąc na północ do [Górki Duchowej][wiki-gorka-duchowa] widziałem spacerujące
żurawie oraz sarny na polach.

{% photo "2019_02_17__13_43__2173177.jpg","Wiosna?" %}

Próbowałem robić zdjęcia wróblom. Są małe, szybkie i jest to dobre
ćwiczenie fotograficzne. Olympus 40-150/2.8 ma naprawdę bardzo sprawny
autofocus. Wydaje mi się, że wyraźnie lepszy od 12-100/4.

{% photo "2019_02_17__14_01__2173260.jpg","Wróbel w Górce Duchowej" %}

Widząc otwarty sklep postanowiłem dokupić jakieś (średnio zdrowe)
jedzenie. Zbliżałem się do celu zaplanowanej na dzisiaj trasy.

{% photo "2019_02_17__14_09__2173357.jpg","Kot w Górce Duchowej" %}

Ostatniego kota spotkałem w okolicy głównego skrzyżowania w
[Górce Duchowej][wiki-gorka-duchowa].

{% photo "2019_02_17__14_14__2173421_04.jpg","Kościół w Górce Duchowej" %}

Do przystanku kolejowego zostało około 800m. Spokojnie szedłem mając na uwadze,
że prawdopodobnie najciekawsze zdjęcia tego dnia zrobiłem.
Nie musiałem się specjalnie skupiać na okolicy.

{% photo "2019_02_17__14_33__2173452.jpg","Żurawie w okolicy przystanku kolejowego Górka Duchowa","timeline" %}

Byłem ogromnie zadowolony zdjęciami kotów. Oczywiście zrobiłem ich znacznie więcej
niż tutaj umieszczam - chyba ponad 700. Wstępnie przerobiłem około 150 zdjęć.
Z czego naprawdę fajnych, jak widać, jest chyba tylko około dziesięciu.
