---
layout:                 post
title:                  "Przyjemny zjazd przez Chrośnicę"
subtitle:               "krótka pętla na pożegnanie z Górami Kaczawskimi"
desc:                   ""
keywords:               [jelenia]
date:                   2017-05-03 15:00:00
author:                 "Aleksander Kwiatkowski"
categories:             trip
tags:                   [bicycle, todo]
towns:                  [dolnoslaskie, jezow_sudecki, swierzawa, zlotoryja]
lands:                  [gory_kaczawskie]

coords:                 [{"route": [[50.95475,15.81372], [50.96270,15.82925], [50.96767,15.82719], [50.97994,15.78780], [50.99280,15.76960], [50.99858,15.75003], [50.98982,15.73390], [50.97902,15.72222], [50.96788,15.72832], [50.95675,15.75784], [50.94810,15.77716], [50.94128,15.79552], [50.94983,15.80754], [50.95491,15.81243]], "type": "bicycle"}]
distance:               22
time_spent:             2

pois:
  - lat: 50.96867
    lon: 15.82505
    name: Bardzo przyjemny zjazd od przełęczy pod Łysą Górą aż do Czernicy. 300m w dół na odległości 12km.
  - lat: 51.14236
    lon: 15.97319
    name: Stacja kolejowa w Kozowie (Złotoryja-Legnica). Ciekawe pola są w jej okolicy.  
  - lat: 51.51285
    lon: 16.20983
    name: Żelazny Most - zbiornik odpadów związanych z wydobyciem miedzi. Niedaleko Rudny.
      

---

Wstęp
-----

Dzień wcześniej jeszcze nie wiedziałem czy tego dnia będziemy coś robić.
Byliśmy zmęczeni i rozważaliśmy wcześniejszy powrót do Poznania.

Opis trasy
----------

<iframe height='405' width='590' frameborder='0' allowtransparency='true' scrolling='no' src='https://www.strava.com/activities/968774736/embed/68d3a11f6df827df4074c0acedc98428a3232d8a'></iframe>

Szczegóły
---------

Musieliśmy się wyprowadzić z pokoju do godziny 12-tej. Zakładając że będziemy
obudzeni o 8-ej, musimy wrócić, umyć się, dokończyć pakowanie to mamy
okno czasowe między 9-tą a 11-tą godziną aby coś porobić.

Najsensowniejsza była pętla przez [Chrośnicę][wiki-chrosnica] gdyż ta trasa miała
by mieć trochę ponad 20km.

Rano nie mieliśmy dużo siły, ale jednak warto było wykorzystać ostatni dzień.
Zobaczyłem na googlach, że lepiej podjechać do przełęczy obok [Łysej Góry][wiki-lysa-gora].
Zjazd będzie delikatniejszy i znacznie dłuższy. Jak się nie mylę
miało być to około 12km lekkiego, jak na te tereny, zjazdu.

Z przełęczy zjechaliśmy podobnie jak
[pierwszego dnia]({% 2017-04-30-ze-swierzawy-do-gryfowa-slaskiego %}) na skrzyżowanie do [Lubiechowej][wiki-lubiechowa] i
[Chrośnicy][wiki-chrosnica], ale tym razem skręciliśmy mocniej w lewo
do wspomnianej [Chrośnicy][wiki-chrosnicy].

Trochę mniej byłem zadowolony z pogody. Rano podczas robienia kanapek jeszcze
było słonecznie, teraz było pochmurno, nawet mgliście.

Podczas tak fajnego zjazdu trudno zatrzymywać się i robić zdjęcia. Z tego powodu
nagrywam i później jak przerobię filmik będę mógł coś więcej opowiedzieć o
częście zjazdowej. Teraz mogę tylko każdemu ją polecić.

Aby szybko wrócić do [Dziwiszowa][wiki-dziwiszów] należy w odpowiednim miejscu
skręcić w [Czernicy][wiki-czernica]. Jak się nie mylę miejsce to jest obok kościoła.
W innym wypadku pojedzie się przez [Płoszczynkę][wiki-ploszczynka] do
[Jeżowa Sudeckiego][wiki-jezow-sudecki].

Teraz rozpoczął się najtrudniejszy fragment trasy - podjazd. O tyle do
[Płoszczyny][wiki-ploszczyna] podjazd był całkiem delikatny, ale dalej
zrobiło się gorzej. Chociaż najgorszy jest i tak fragment podjazdu do bazy.

Podjeżdzając miałem więcej czasu na robienie zdjęcia, chociaż nie miałem
pomysłów i ochotę. W końcu trochę się spieszyliśmy a akurat wtedy miałem
obiektyw szerokokątny. Chyba lepszy byłby mój stałoogniskowy 70mm.

Ostatni podjazd do bazy sprawił mi mniej problemów niż w czasie poprzednich dni.
Nie wiem czemu. Może dlatego że wiedziałem, że po nim będzie już ostateczny
koniec tego wyjazdu. A może dlatego że nie byłem zmęczony długą trasą.

Powrót
------

Trochę po 12-tej wyruszyłem z Maciejem samochodem do Poznania.

Okazało się, że prawie idealnie będziemy w miejscowości przejazdu pociągu
[TurKolu][turkol] na trasie [Legnica][wiki-legnica]-[Złotoryja][wiki-zlotoryja].

Zatrzymaliśmy się w [Kozowie][wiki-kozow]. Bardzo mi się podobała okolica tej
stacji. Pola kwitnącego rzepaku sprawiały specyficzny miły klimat tego miejsca.

Za około 25 minut miał przyjechać pociąg parowy. Poczekaliśmy na niego.
Oczywiście zrobiłem mu zdjęcia, ale jestem średnio zadowolony. Wolałem zobaczyć
z zewnątrz jak jedzie niż koniecznie jakieś dobre zdjęcie zrobić.

Ruszyliśmy dalej. Nie będę opisywał całej trasy, ale oprócz większych miast
to jechaliśmy głównie pobocznymi drogami. Większość trasy chętnie przejechałbym
kiedyś rowerem.
